[Powrót](../)


## Monety na ziemiach polskich od X do XIII w.

### Sekcje
- [Wstęp](#m1)
- [Denary OAP (X-XI w.)](#m2)
- [Denary krzyżowe (XI w.)](#m3)
- [Monety Bolesława II Szczodrego (Śmiałego) (1058-1079, koronowany w 1076)](#m5)
- [Monety Władysława I Hermana (1079-1102)](#m6)
- [Monety w okresie rozbicia dzielnicowego (1138-1320)](#m7)
    - [Władysław II Wygnaniec (1138-1146)](#m8)
    - [Bolesław IV Kędzierzawy (1146-1173)](#m9)
    - [Brakteaty guziczkowe (I poł. XIV w.)](#m4)


<a id='m1'></a>
### Wstęp
Do poznania rzeczy menniczej w okresie od X do XIII w. służą nam bardzo rzadkie dokumenty lub szczupłe zapiski w kronikach i dyplomach, w daleko większej zaś mierze wykopaliska monet, z których wnioskujemy o przynależności monety, gdyż nieraz innego kryterium do rozszeregowania różnych Bolesławów, Władysławów i Mieszków nie posiadamy. W ostatnich latach skuteczna okazała sie metoda identyfikowania tzw. łańcuchów połączeń stempli awersu i rewersu monet, gdyż stęple te były wykorzystywane w różnych kombinacjach.

Skarby z tego okresu zawierają znaczną ilość monet obcych, kawałków biżuterii lub placki srebra, z czasem pojawia się więcej i wiecej monet lokalnych.

W okresie tym jedynie prawnie wybijaną monetą był denar i obol (pół denara), dwustronny i gruby, krzyżowy, jednostronny i cienki (brakteat) lub malutki i pofałdowany (brakteat guziczkowy). Denar był za drobną jednostką liczebną, by w większym handlu można było się nim posługiwać, do tego korzystano z grzywien (z niem. die Mark). Z początku grzywna oznaczała ozdobę, później jakiś ekwiwalent w innej formie, np. skórkach, jeszcze później występowała w formie kawałków metalu (np. grzywna siekierkowata), a na końcu określała pewien ściśle określony ciężar np. srebra).

Denary krzyżowe były bite w X i XI w. i charakteryzowały się wypukłymi brzegami oraz krzyżem po jednej lub obu stronach monety, bez napisu lub z literami nieczytelnymi. Denary krzyżowe wybijane były w krajach niemieckich, ale ich naśladownictwa bite były także w Polsce.

Grzywna polska dzieliła się na 4 wiardunki, 24 skojce lub 240 denarów. Srebro czyste zwało się 16-łutowym, srebro 12-łutowe miało 4 łuty domieszki podłego kruszczu. Przy większych transakcjach korzystano zwykle z czystego srebra (wartość złota była inna w różnych częściach Europy). Ordynacja mennicza Karola Wielkiego (768-814), przyjęta w Polsce po przyjęciu chrześcijaństwa nakazywała z funta wagi 367,2 grama czystego srebra wybijać 240 denarów (każdy o wadze średnio 1,53 gr). Stopa mennicza, czyli liczba monet wybijanych z danego typu grzywny ciągle rosła, gdyż kolejni książęta i królowie chcieli czerpać zysk z produkcji menniczej, a nie mając własnych kopalni srebra, musieli zmniejszać jego ilość w monecie i zarabiać na różnicy między starymi monetami (o niższej stopie) a nowymi (o wyższej). Stosowano tutaj tzw. renovatio monetae (okresowa i przymusowa wymiana monety starej na nową, czasem nawet kilka razy w roku i zwykle ze stratą dla ludności). Stop mennicza potrafiła wzrosnąć z pierwotnych 240 do nawet 1400 (sztuk monet wybijanych z grzywny). Monety stawały się coraz mniejsze i cieńsze. Trwało to mniej więcej do XIII wieku, kiedy to monety były już tak małe, że nie można ich bylo więcej pomniejszać - wtedy pojawiają się brakteaty guziczkowe (cienkie, jednostronne, małe i wypukłe). Od tego czasu zaczyna się opodatkowywanie ludności na podobnych zasadach jak obecnie (np. dziesięcina). Denary guziczkowe były bite jeszcze w XIV wieku (głównie na Pomorzu, Kujawach i w wielkopolsce), natomiast małopolska zaczęła już w tym czasie wkraczać w okres groszowy. (GumP. 14, NSS. 69)

Z lat 1020-1070 nie znamy żadnych monet polskich, wygląda na to, że w tym okresie ich nie bito.

Jak rozpoznać czy denar krzyżowy był bity na ziemiach polskich:
0. Typ I-IV raczej saskie, V-VIII częsciowo saskie
1. Jeśli stemple sa sprymityzowane - to wtedy raczej nie niemieckie/anglosaskie
2. Porównać wagę, średnicę i próbę - naśladownictwa to mniejsze/lżejsze/gorsze srebro
3. Ocenić koncentrację/rozrzut danej monety w skarbie i geograficznie (ile w danym znalezisku? ile na danym obszarze i dalej?)
4. Zbadać łancuch połączeń stempli


<a id='m2'></a>
### Denary OAP

<table class="center">
  <tr>
    <th>Nr kat.</th>
    <td>132</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>X-XI w. (983-1002)</td>
  </tr>
  <tr>
    <th>Nominał</th>
    <td>Denar z kapliczką Ottona i Adelajdy typu "OAP"</td>
  </tr>
  <tr>
    <th>Mennica</th>
    <td>Magdeburg</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>XXXXXXXXXXXXX</td>
  </tr>
  <tr>
    <th>Średnica [mm]</th>
    <td>20</td>
  </tr>
  <tr>
    <th>Awers</th>
    <td><img src="images/0132 - 0983-1002 - denar - Otto III i Adelajda - Magdeburg - awers.jpg"/></td>
  </tr>
  <tr>
    <th>Opis awersu</th>
    <td>Kapliczka, wokół (ATEAH)LHT - imię cesarzowej Adelajdy (AED[el]ARED), babki Ottona III</td>
  </tr>
  <tr>
    <th>Rewers</th>
    <td><img src="images/0132 - 0983-1002 - denar - Otto III i Adelajda - Magdeburg - rewers.jpg"/></td>
  </tr>
  <tr>
    <th>Opis rewersu</th>
    <td>Krzyż prosty ODD(O) - imię cesarza Ottona III, wokół + D(IGRA R)EX</td>
  </tr>
  <tr>
    <th>Literatura</th>
    <td>HPT. 24</td>
  </tr>
  <tr>
    <th>Uwagi</th>
    <td>Adelajda (931-999), Otto III (983-1002) <br /><br />Monety saskie bite dla handlu ze Słowianami miały jednakowe stemple niezależnie od aktualnego władcy. Był to najczęściej używany pieniądz na ziemiach polskich przez okres ok. 100 lat (PPP. 67).</td>
  </tr>
</table>


<a id='m3'></a>
### Denary krzyżowe

<table class="center">
  <tr>
    <th>Nr kat.</th>
    <td>4</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>ok. 1080</td>
  </tr>
  <tr>
    <th>Nominał</th>
    <td>Denar krzyżowy</td>
  </tr>
  <tr>
    <th>Mennica</th>
    <td>Kalisz?</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1</td>
  </tr>
  <tr>
    <th>Średnica [mm]</th>
    <td>14,21</td>
  </tr>
  <tr>
    <th>Awers</th>
    <td><img src="images/0004 - XI - denar krzyzowy - awers.jpg"/></td>
  </tr>
  <tr>
    <th>Opis awersu</th>
    <td>Krzyż grecki/prosty, w każdym kącie kulka, w otoku zbarbaryzowana legenda</td>
  </tr>
  <tr>
    <th>Rewers</th>
    <td><img src="images/0004 - XI - denar krzyzowy - rewers.jpg"/></td>
  </tr>
  <tr>
    <th>Opis rewersu</th>
    <td>Krzyż kawalerski, w otoku zbarbaryzowana legenda</td>
  </tr>
  <tr>
    <th>Literatura</th>
    <td>PPP. 69; CNP VI, 836; FMP Inventar III, 89; Naruszewo, Taf. LXVIII, nr 89:579</td>
  </tr>
  <tr>
    <th>Uwagi</th>
    <td>Moneta saska dla handlu ze słowianami - naśladownictwa były polskie, a wzory saskie  <br /><br />Rzadki typ monety, bardzo podobny do egzemplarzy znanych ze skarbu ze Słuszkowa, lub Naruszewa. Więcej w pracy Adama Kędzierskiego <a href="http://www.denary.com.pl/pdf/18.pdf">Denary krzyżowe Władysława Hermana i Zbigniewa (ryc. 4 -podobne)</a> <br /><br />Podstawową monetą na ziemiach polskich w XI wieku, były tzw. denary krzyżowe. Bito je w wielkich ilościach od końca X wieku na terenie Saksonii z przeznaczeniem do handlu z zachodnimi Słowianami. Ich nazwa pochodzi od rewersu tych denarów, na ktorym zamieszczano przedstawienie krzyża. Ostatnie badania udowodniły, że wśród denarów tego typu, bitych z 4. ćwierci XI wieku, znajdują się również emisje powstałe w polskich mennicach. (MNK Hutten)</td>
  </tr>
</table>

<table class="center">
  <tr>
    <th>Nr kat.</th>
    <td>94</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>XI w.</td>
  </tr>
  <tr>
    <th>Nominał</th>
    <td>Denar krzyżowy CNP typ V – krzyż perełkowy</td>
  </tr>
  <tr>
    <th>Mennica</th>
    <td>Kalisz?</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>XXXXXXXXXX 1.1?</td>
  </tr>
  <tr>
    <th>Średnica [mm]</th>
    <td>XXXXXXXXXX 16.2?</td>
  </tr>
  <tr>
    <th>Awers</th>
    <td><img src="images/0094 - XI - denar krzyzowy - awers.jpg"/></td>
  </tr>
  <tr>
    <th>Opis awersu</th>
    <td>Krzyż perełkowy, w otoku zbarbaryzowana legenda</td>
  </tr>
  <tr>
    <th>Rewers</th>
    <td><img src="images/0094 - XI - denar krzyzowy - rewers.jpg"/></td>
  </tr>
  <tr>
    <th>Opis rewersu</th>
    <td>Krzyż kawalerski, w otoku zbarbaryzowana legenda</td>
  </tr>
  <tr>
    <th>Literatura</th>
    <td>PPP. 69; Gumowski(CNP) 575</td>
  </tr>
  <tr>
    <th>Uwagi</th>
    <td>CNP - Corpus Nummorum Poloniae, praca doktorska Mariana Gumowskiego</td>
  </tr>
</table>


<a id='m5'></a>
### Monety Bolesława II Szczodrego (Śmiałego) (1058-1079, koronowany w 1076)
Bolesław II Szczodry (Śmiały) (ur. ok. 1042, zm. 2 lub 3 kwietnia 1081 lub 1082) - książę Polski w latach 1058–1076, król Polski w latach 1076–1079. Był pierworodnym synem Kazimierza Odnowiciela (1034-1058) i Dobroniegi, córki Włodzimierza I Wielkiego, wielkiego księcia kijowskiego. Brat Władysława I Hermana. Imię otrzymał po swoim pradziadzie ojczystym Bolesławie I Chrobrym. Dokładna data urodzenia Bolesława II nie jest znana. Historycy zwykle opowiadają się za rokiem 1042. Po śmierci ojca został w 1058 księciem polskim. 

Prowadził politykę zmierzającą do wzmocnienia pozycji państwa na arenie międzynarodowej i uniezależnienia od Cesarstwa. Ingerował w wewnętrzne sprawy sąsiadów (Czech, Węgier i Rusi). W wielkim sporze o inwestyturę dołączył do obozu papieskiego, co umożliwiło mu w 1076 koronację królewską. W 1079 skazał na obcięcie członków biskupa krakowskiego Stanisława, czym wywołał bunt możnych i musiał uciekać z kraju. Zmarł na Węgrzech w 1081 lub 1082 roku. Miejsce jego pochówku jest nieznane.

Po zastanawiającej półwiekowej przerwie w dziejach monety polskiej (nie jest znany ani jeden numizmat, który bezdyskusyjnie można przypisać czasom samodzielnego panowania Mieszka II (1025-1031) czy też Kazimierzowi I Odnowicielowi, Rychezie lub Bezprymowi), lata 70. XI w. przyniosły wreszcie jej prawdziwe narodziny jako fundamentalnego dla państwa narzędzia ekonomicznego. Pierwszym ośrodkiem produkcji rodzimego pieniądza stała się mennica w Krakowie, założona przez Bolesława (najprawdopodobniej za pomoca specjalistów z Saksonii). Bolesław jest pierwszym władcą polskim, który bije monety na masową skalę, kilka milionów wybitych denarów (5 mio?), około tysiąca znanych tłoków, ślady zorganizowanej masowo produkcji menniczej. Przypuszcza się, że do zainicjowania tej działalności wykorzystał zdobyczne srebra z pierwszej wyprawy kijowskiej w 1069 roku, a także być może odkryte złoża srebra w okolicach Olkusza. Szacuje się, że zachowało się ok. 1500 monet z tego okresu.

Dwustronną monetę denarową, opartą na wagowym wzorcu karolińskim pochodzącym z VIII w., bito al marco, to znaczy nie zważając na wagę pojedynczej sztuki; liczyła się liczba sztuk wybitych z jednostki wagowej srebra zwanej grzywną. W tym tkwi powód. dla którego te same typy monet mogą różnić się wagą nawet o sto procent. (WMM. 24)

Mennictwo Bolesława II miało charakter zyskowny. Korzyść osiągano przede wszystkim poprzez manipulacje stopą menniczą (obniżanie wagi i próby), obliczone na przywłaszczanie sobie przez panującego różnicy między wartością realną a nominalną monet. Odnawianie monety (renovatio monetae) było jednym ze sposób czerpania zysku z mennictwa przez średniowiecznych władców. Polegało na narzucaniu poddanym bezwzględnego obowiązku używania nowych monet, które wymieniano w stosunku trzy nowe za cztery stare. Podobną zasadę zastosowali autorzy reformy monetarnej w Posce w roku 1950. Niekorzystny stosunek wymiany pieniędzy starych na nowe powodował utratę przez właścicieli większych sum gotówki nawet do 2/3 posiadanych środków. (MNK Hutten)

Protesty i niepokoje społeczne na tle ekonomicznym nie są tylko domeną naszych czasów. Bogacenie się władcy w wyniku pogarszania jakości monet przez zmniejszanie zawartości srebra przy ich produkcji, czy też wprowadzenie częstej przymusowej wymiany pieniądza, powodowało wielkie niezadowolenie poddanych. Między innymi tego typu postępowanie doprowadziło do pozbawienia tronu Bolesława II Śmiałego, Władysława Wygnańca czy Mieszka III Starego. (MNK Hutten)

<table class="center">
  <tr>
    <th>Nr kat.</th>
    <td>5</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1070-1076</td>
  </tr>
  <tr>
    <th>Nominał</th>
    <td>Denar książęcy</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>XXXXXXXXXX 0.18?</td>
  </tr>
  <tr>
    <th>Średnica [mm]</th>
    <td>XXXXXXXXXX 15?</td>
  </tr>
  <tr>
    <th>Awers</th>
    <td><img src="images/0005 - 1070-1076 - denar - Boleslaw II Smialy - awers.jpg"/></td>
  </tr>
  <tr>
    <th>Opis awersu</th>
    <td>Głowa w lewo i napis: BOL EZL AVS</td>
  </tr>
  <tr>
    <th>Rewers</th>
    <td><img src="images/0005 - 1070-1076 - denar - Boleslaw II Smialy - rewers.jpg"/></td>
  </tr>
  <tr>
    <th>Opis rewersu</th>
    <td>Książę na koniu dzierżący włócznię z tarczą w typie normańskim, dwa trójkaty pod tarczą, litera S (znak menniczy?) poziomo za księciem <br /><br />Jest to jedno z najwcześniejszych przedstawień ikonograficznych zbrojnego jeźdźca użytego w roli symbolu książęcego. Zastępuje ono wyraz dux (książę) pominięty w legendzie.</td>
  </tr>
  <tr>
    <th>Literatura</th>
    <td>Kop. 25f</td>
  </tr>
  <tr>
    <th>Uwagi</th>
    <td></td>
  </tr>
</table>


<a id='m6'></a>
### Monety Władysława I Hermana (1079-1102)
Władysław I Herman (ur. ok. 1043, zm. 4 czerwca 1102 w Płocku) - książę z dynastii Piastów, władca Polski w latach 1079–1102. Młodszy syn Kazimierza I Odnowiciela (1034-1058) i jego żony Dobroniegi.

Władzę objął po wygnaniu brata, króla Bolesława II Szczodrego (1076-1079). Zmienił kierunek polskiej polityki: zawarł pokój z Czechami i wznowił uległość wobec Świętego Cesarstwa, wyrażoną niepodejmowaniem starań o koronę królewską oraz popieraniem go w sporze z papieżem. Dążył, wraz z wojewodą Sieciechem, do wzmocnienia autorytetu monarchy i zapobieżenia potencjalnej interwencji ze strony Czech i Niemiec. Wkrótce jednak w ręce palatyna przeszła faktyczna władza w państwie. Wobec sprzeciwu możnych, wrogo nastawionych do wszechwładzy Sieciecha, książę został zmuszony do jego oddalenia i podziału państwa w 1097 roku między swoich synów: Zbigniewa (otrzymał Wielkopolskę, Kujawy, ziemie sieradzką i łęczycką) i Bolesława (przypadły mu w udziale Śląsk i Małopolska). Herman do śmierci (1102) zachował jedynie Mazowsze i władzę zwierzchnią.

Przeniósł się z dworem do Płocka, ale monety były bite raczej nadal w Krakowie (mogły być też bite w Płocku, gdzie była siedziba Hermana). Bił tylko jeden typ monety. Zakład menniczy nie był już taki łatwy do przeniesienia ze względu na wielkość, na monetach pojawia się słowo CRACOV. (PPP. 148) Przez 20 lat wykorzystano około 700 par tłoków, co pozwala oszacować wielkość emisji na około 2-3,5 miliona sztuk.

Władysław Herman przez prawie cały okres swojego panowania, czyli przez ponad 20 lat, bił tylko jeden typ monety. Różnią się one od siebie jedynie detalami oraz jakościa wykonania. Budowla, choć chciano w niej widzieć odwzorowanie katedry wawelskiej, jest symbolicznym zaznaczeniem terytorium, które znajduje się pod władzą księcia. O wiele ciekawszy jest fakt umieszczenia na monecie nazwy Kraków, i to nie tylko ze względu na to, że po raz pierwszy, ale dlatego, że została ona zapisana w wersji słowianskiej, a nie łacinskiej CRACOVIA.

<table class="center">
  <tr>
    <th>Nr kat.</th>
    <td>134</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1079-1102 (raczej przed 1086)</td>
  </tr>
  <tr>
    <th>Nominał</th>
    <td>Denar książęcy</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>0,63</td>
  </tr>
  <tr>
    <th>Średnica [mm]</th>
    <td>13</td>
  </tr>
  <tr>
    <th>Awers</th>
    <td><img src="images/0134 - 1079-1102 - denar - Wladyslaw I Herman - awers.jpg"/></td>
  </tr>
  <tr>
    <th>Opis awersu</th>
    <td>Symboliczny profil władcy z długimi włosami otoczony legendą ✠VLADIZL(AVS)</td>
  </tr>
  <tr>
    <th>Rewers</th>
    <td><img src="images/0134 - 1079-1102 - denar - Wladyslaw I Herman - rewers.jpg"/></td>
  </tr>
  <tr>
    <th>Opis rewersu</th>
    <td>Budowla (brama?) złożona z trzech ciasno zestawionych wież, zakonczonych u góry krzyżami otoczona legendą C•R•A(COV)</td>
  </tr>
  <tr>
    <th>Literatura</th>
    <td>Kop. 32 (R1); Stronczyński T.35.e</td>
  </tr>
  <tr>
    <th>Uwagi</th>
    <td>Wczesny, pierwszy typ denarów Władysława Hermana, co potwierdza nam zarówno charakterystyczne, staranne wykonanie (liternictwo, portret), jak i metrologia <br /><br />W tym czasie budowano świątynie romańską na Wawelu i ta świątynia może być wyobrażona na rewersie. (DMK. 3) Na tej monecie po raz pierwszy pojawia się nazwa Krakowa</td>
  </tr>
</table>


<a id='m7'></a>
### Monety w okresie rozbicia dzielnicowego (1138-1320)
Rozbicie dzielnicowe (inaczej rozdrobnienie feudalne) to okres w historii Polski trwający od 1138 roku do koronacji Władysława Łokietka w roku 1320. Cechą charakterystyczną tego okresu jest postępujące rozdrobnienie państwa polskiego na coraz mniejsze w znacznej mierze niezależne władztwa terytorialne. Proces ten był związany z rozrastaniem się dynastii Piastów, której każdy członek, zgodnie z polskim prawem zwyczajowym, miał prawo do posiadania części ojcowizny. Podobne procesy zachodziły w dziejach państwa piastowskiego już wcześniej, jednak zwykle udawało się je w miarę szybko zahamować.

Długi okres trwania rozbicia dzielnicowego przyczynił się do rozbudzenia partykularyzmów regionalnych, wzrostu znaczenia możnowładztwa oraz wyższego duchowieństwa. Brak silnego ośrodka decyzyjnego potrafiącego skupić w swych rękach siły całego królestwa, a także częsty brak współpracy między poszczególnymi książętami przyczynił się do osłabienia państwa, a co za tym idzie, nie tylko zahamowania wszelkich ambicji ekspansjonistycznych, lecz także utraty dużej części terytorium. W okresie rozbicia dzielnicowego usamodzielniły się księstwa pomorskie (zachodnie uległo wpływom margrabiów brandenburskich, a gdańskie w XIV stuleciu zostało włączone do państwa krzyżackiego), Brandenburgia zajęła ziemię lubuską, a księstwa śląskie w dużej mierze wpadły w krąg zależności od królestwa czeskiego. Rozbicie dzielnicowe de facto poskutkowało przekształceniem Polski w luźną konfederację księstw, które łączyła jedynie wspólna głowa państwa oraz (w teorii) polityka zagraniczna. Po wygaśnięciu zasady pryncypatu "konfederacja" przekształciła się w kilkadziesiąt całkowicie niezależnych państewek.

Rozdrobnienie terytorialne miało też swoje skutki w mennictwie, gdyż więlu książąt, biskupów i palatynów biło własną lokalną monetę, często obniżając jej wartość przez praktyki rodzaju renovation monetae, zawyżanie stopy menniczej lub obniżanie zawartości srebra. Jedynie za czasów Władysława II Wygnańca (1138-1146) oraz Bolesława IV Kędzierzawego (1146-1173) regale mennicze pozostawało wyłącznie przy księciu seniorze, a monety polskie produkowano nadal w Krakowie.

Więcej na temt rozbicia dzielnicowego w Polsce w <a href="https://pl.wikipedia.org/wiki/Polska_w_okresie_rozbicia_dzielnicowego">Wikipedii</a>.


<a id='m8'></a>
#### Władysław II Wygnaniec (1138-1146)
Udoskonalił system renovatio monetae przygotowując 4 edycje monet w ciągu 8 lat. Wypuścił miliony egzemplarzy.

<table class="center">
  <tr>
    <th>Nr kat.</th>
    <td>6</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1138-1146</td>
  </tr>
  <tr>
    <th>Nominał</th>
    <td>Denar książęcy - Książę na tronie</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>0,6</td>
  </tr>
  <tr>
    <th>Średnica [mm]</th>
    <td>13</td>
  </tr>
  <tr>
    <th>Awers</th>
    <td><img src="images/0006 - 1138-1146 - denar - Władysław II Wygnaniec - awers.jpg"/></td>
  </tr>
  <tr>
    <th>Opis awersu</th>
    <td>Tronujący książę trzymający miecz ostrzem ku górze, obok giermek, w otoku legenda: VOLDIZLAVS (wstecznie) <br /><br />Książę na tronie z mieczem, obok z lewej strony giermek podający jabłko panowania (po raz pierwszy na monecie), napis w otoku VOLDIZLAVS (na tym egzemplarzu, nieco późniejszym, ulega on barbaryzacji): +VALZ(IDOV)</td>
  </tr>
  <tr>
    <th>Rewers</th>
    <td><img src="images/0006 - 1138-1146 - denar - Władysław II Wygnaniec - rewers.jpg"/></td>
  </tr>
  <tr>
    <th>Opis rewersu</th>
    <td>Scena walki pomiędzy uzbrojonym w miecz i okrągłą tarczę wojownikiem a atakującym go, wspiętym na tylnych łapach lwem. Za plecami wojownika roślina, ktorej konary zakończono spłaszczonymi kulami. Walka z lwem oznaczającą starcie dobra ze złem lub będącą pogróżką wobec ambitnych braci. <br /><br />Rycerz walczący z lwem, po lewej roślinka z trzema/czterema? gałązkami (druga zwięczona półkolistym kwiatkiem)</td>
  </tr>
  <tr>
    <th>Literatura</th>
    <td>HPNZP. 52; WCN65. 22-24; Kop. 49; Suchodolski str. 433; Stronczński T.40</td>
  </tr>
  <tr>
    <th>Uwagi</th>
    <td>Pierwszy typ. Manifestacja odwagi księcia i jego symbolicznej walki ze złem</td>
  </tr>
</table>

<table class="center">
  <tr>
    <th>Nr kat.</th>
    <td>7</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1138-1146</td>
  </tr>
  <tr>
    <th>Nominał</th>
    <td>Denar książęcy - Książę i biskup</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>XXXXXXXXX 0,48?</td>
  </tr>
  <tr>
    <th>Średnica [mm]</th>
    <td>XXXXXXXX 13-15?</td>
  </tr>
  <tr>
    <th>Awers</th>
    <td><img src="images/0007 - 1138-1146 - denar - Wladyslaw II Wygnaniec - awers.jpg"/></td>
  </tr>
  <tr>
    <th>Opis awersu</th>
    <td>Popiersie rycerza na wprost z mieczem i tarczą, pseudolegenda <br /><br />Półpostać rycerza na wprost z mieczem w prawej i tarczą w lewej ręce (książe), władca dzierży miecz i tarczę.</td>
  </tr>
  <tr>
    <th>Rewers</th>
    <td><img src="images/0007 - 1138-1146 - denar - Wladyslaw II Wygnaniec - rewers.jpg"/></td>
  </tr>
  <tr>
    <th>Opis rewersu</th>
    <td>Popiersie biskupa na wprost z pastorałem i księgą, pseudolegenda. <br /><br />Półpostać na wprost w prawej ręce pastorał, w lewej ewangelia (św. Wojciech)</td>
  </tr>
  <tr>
    <th>Literatura</th>
    <td>HPNZP. 52; Suchodowski str. 435, Str. 42; Such. XI/XII w typ XVII/1</td>
  </tr>
  <tr>
    <th>Uwagi</th>
    <td>Drugi typ. Ukruszony fragment z zachowaniem głównych wyobrażeń monety. Monety mają wiele różnych sygli menniczych (duża skala bicia) - najłatwiej dostępna z monet średniowiecznych</td>
  </tr>
</table>


<a id='m9'></a>
#### Bolesław IV Kędzierzawy (1146-1173)

Za jego czasów powstają ostatnie denary wybijane dwustronnie i koniec scentralizowanego mennictwa pierwszych wieków Polski. Prawdopodobnie złagodził praktykę renowacji, przez prawie 30 lat rządów, pozostawił 5 (6?) typów monet, kolejne edycje charakteryzują się zwiekszoną stopą menniczą. Pojawia się motyw przyjaźni z pozostałymi braćmi oraz jedyny na polskich monetach portret obcego władcy - cesarza Fryderyka I Barbarossy. Wypuścił miliony egzemplarzy.

Mennictwo Bolesława IV Kędzierzawego (1146-1173) miało, jeśli chodzi o sferę zawartych na monetach wyobrażeń, charakter zgoła odmienny od mennictwa jego poprzednika, czyli Władysława Wygnańca (1138-1146). Na denarach nie pojawią się już bowiem sceny walki, a zawarte przedstawienia wskazują na zgodne współrządy z pozostalymi braćmi. Na 27 lat jego panowania przypada tylko siedem znanych typów monet, co oznacza, że ich wymiana następowała co jakieś cztery lata. Pierwsze emisje, choć o spadającej wadze, są wybite starannie, jednak trzy ostatnie typy monet wybito na cienkich, łamliwych blaszkach, gdzie awers przebija rewers, co wpływa na ich słabą czytelność.

Brak monet w katalogu ;)


<a id='m4'></a>
### Brakteaty guziczkowe (I poł. XIV w.)

<table class="center">
  <tr>
    <th>Nr kat.</th>
    <td>50</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>I poł. XIV w.</td>
  </tr>
  <tr>
    <th>Nominał</th>
    <td>Brakteat guziczkowy</td>
  </tr>
  <tr>
    <th>Mennica</th>
    <td>???</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>XXXXXXXXXX 0.18?</td>
  </tr>
  <tr>
    <th>Średnica [mm]</th>
    <td>XXXXXXXXXX 15?</td>
  </tr>
  <tr>
    <th>Awers</th>
    <td><img src="images/0050 - 1138-1320 - brakteat guziczkowy - awers.jpg"/></td>
  </tr>
  <tr>
    <th>Opis awersu</th>
    <td>Gwiazda, pod nią półksiężyc</td>
  </tr>
  <tr>
    <th>Rewers</th>
    <td><img src="images/0050 - 1138-1320 - brakteat guziczkowy - rewers.jpg"/></td>
  </tr>
  <tr>
    <th>Opis rewersu</th>
    <td>Negatyw awersu</td>
  </tr>
  <tr>
    <th>Literatura</th>
    <td>Kopicki 304c, Przyłęk 50</td>
  </tr>
  <tr>
    <th>Uwagi</th>
    <td>CNP - Corpus Nummorum Poloniae, praca doktorska Mariana Gumowskiego</td>
  </tr>
</table>



XXXXXXXX
TODO
- uzupelnic metrologie
- zaznaczyc check w index


[Powrót](../)