[Powrót](../)


## Monety Zygmunta III Wazy (1587-1632, koronowany w 1587)

Rys historyczny oraz bardziej szczegółowy opis mennictwa Zygmunta III Wazy znajduje się na stronie [Monety Zygmunta III Wazy](https://pl.wikipedia.org/wiki/Monety_Zygmunta_III_Wazy).

### Sekcje
- [Wstęp](#m1)
- [Monety koronne 1587-1632](#m2)

-- 1x trzeciak
-- 2x szeląg
-- 4x grosz
-- 5x półtorak
-- 1x trzy krucierze/krajcary
-- 6x trojak
-- 3x szóstak
-- 2x ort

- [Monety litewskie 1589-1627](#m3)

-- 1x dwudenar
-- 2x szeląg
-- 2x grosz
-- 1x trojak

- [Monety ryskie 1588-1622](#m4)

-- 1x szeląg
-- 1x półtorak
-- 1x trojak

- [Monety gdańskie 1588-1604, 1608-1632](#m5)

-- 1x denar
-- 1x grosz
-- 2x ort

- [Monety łobżenickie 1587, 1612-1631](#m6)

-- 2x denar
-- 1x trzeciak

- [Monety poznańskie 1612-1631](#m7)

-- 1x denar


<a id='m1'></a>
### Wstęp
Zygmunt III Waza (1566-1632) był synem króla szwedzkiego Jana III Wazy (1569-1592) i Katarzyny Jagiellonki, córki króla polskiego Zygmunta I Starego. W dniu 27 grudnia 1587 roku został koronowany w katedrze wawelskiej na króla Polski. Po śmierci Jana III uzyskał tron szwedzki, w 1594 roku koronowany w Uppsali na króla Szwecji. W sierpniu 1599 roku Riksdag zdetronizował Zygmunta Wazę (niechęć budziła wiara katolicka króla w protestanckim kraju), a faktyczne rządy pozostały w ręku Karola Sudermańskiego, który w 1604 roku koronował się na króla Szwecji jako Karol IX Waza (1604-1611). Zygmunt III, dążąc do odzyskania korony szwedzkiej, wplątał Polskę w długie i niszczące wojny ze Szwecją. W 1596 przeniósł dwór do Warszawy po pożarze na Wawelu rok wcześniej (ale Kraków pozostał formalnie stolicą Polski). Potem dążył do zdobycia tronu moskiewskiego, mimo że szanse powodzenia miał tylko jego syn Władysław. Interwencja polska w Moskwie doprowadziła do uzyskania ziemi Smoleńskiej i Czernichowa. Prowadząc politykę prohabsburską, w znacznej mierze przyczynił się do uwikłania Polski w wojnę z Turcją (klęska pod Cecorą w 1620 roku i zwycięstwo pod Chocimiem w 1621 roku). Niezadowolenie z jego rządów doprowadziło w 1606 roku do wybuchu rokoszu Zebrzydowskiego. Za jego panowania doszło do unii brzeskiej i rozwinęła się kontrreformacja. (Kop2. 9)

W dziedzinie monetarnej okres rządów Zygmunta III Wazy w Rzeczpospolitej należy do najbardziej dynamicznych i zarazem złożonych, na skutek niebywałego kryzysu pieniężnego w skali europejskiej wywołanego przez gwałtowne zmiany stosunku wartości srebra do złota i wojnę 30-letnią (1618-1648), w której uczestniczyła niemal cała zachodnia i północna Europa. Najgroźniejsze dla polityki monetarnej były masowe wywożenie przez kupców zachodnich względnie dobrej monety bitej w Rzeczpospolitej (w Polsce produkowano surowce i żywność, a materiały luksusowe i dobra wytrzonone głównie importowano), i zalewanie naszego rynku pieniężnego monetą obcą fałszowaną lub małowartościową (niepiśmienne w większości społeczeństwo nie było w stanie odróżnić monet polskich od obcych, duchowieństwo i szlachta radzili sobie jednak z tym problem dobrze). Krajowa produkcja mennicza - opierająca się wyłącznie na importowanych kruszcach szlachetnych i miedzi albo na przetapianiu monet obcych i dawnych rodzimych - nie mogła sprostać potrzebom rynkowym i dlatego niezmiennie, od średniowiecza, pieniądz obcy (dobry i zły) odgrywał ważną rolę. Nawet najsurowsze uchwały sejmowe i zarządzenia królewskie i podskarbiowskie wydawane w celu zahamowania napływu małowartościowych monet obcych nie odnosiły oczekiwanego skutku. Mennictwo Zygmunta III to także okres chaosu monetarnego. Monarcha ten wprowadzał, z lepszym bądź gorszym skutkiem, wiele ordynacji menniczych. W związku z wahaniami wartości monet następował szybki wzrost cen towarów przy równoczesnym wzroście eksportu produktów rolnych i nie do końca uregulowanym i zmieniającym sie stosunku wartości złota do srebra. (Kop2. 8)

W 1609 roku w mennicy gdańskiej oraz od 1628 w bydgoskiej pojawia się nowy nominał, ort - ćwierćtalar. Słowo ort w języku staroniemieckim na obszarach Nadrenii, północnych Niemiec i Skandynawii oznaczało czwartą część jakiejś całości, a w obiegu pienieżnym ćwierć talara. Ponieważ talar w tym czasie odpowiadał wartości 40 groszy, stąd ort na początku odpowiadał 10 groszom, a w 1622 osiągnął wartość 18 groszy (z powodu denominacji drobnej monety srebrnej).

Ordynacją podskarbiowską z 22 VI 1599 roku (a efektywnie w roku następnym) wprowadzono oznaczenia literowe zamiast mnożących się sygnatur i godeł podskarbich, dzierżawców, mincmistrzów i wardajnow, zajmujących już znaczne części powierzchni monet. Na litwie czynna była jednak tylko jedna mennica stołeczna.

Zygmunt III Waza pozostawił po sobie ogromną ilość emisji monet o wielkiej różnorodności, nominałach i miejscach produkcji menniczej. Podczas jego panowania w Rzeczpospolitej czynne były następujące mennice:
- Koronne: Olkusz, Poznań, Wschowa, Malbork, Bydgoszcz, Lublin, Kraków, Warszawa, oraz dwie niepewne: Urzędów i Żółkiew
- Litewska: Wilno
- Szwedzkie: Sztokholm, Malbork
- Miejskie: Rewal (dzisiejszy Tallin), Ryga, Elbląg, Gdańsk, Toruń, Łobżenica, Poznań, Wschowa
- Lenne pruskie: Królewiec, Drezdenko
- Lenna kurlandzka: Mitawa

Mennicę bydgoską założył jako prywatne przedsięwzięcie, na mocy królewskiego przywileju, Stanisław Cikowski, podkomorzy krakowski. Dogodne położenie mennicy bydgoskiej przy szlaku wiślanym, niedaleko od głównego punktu wymiany kruszczów za wschodnie zboże (Gdańsk), rychło postawiło ten zakład na głównej pozycji w Rzeczpospolitej. Prawdopodobnie były też wówczas inne prywatne mennice, np. w Łobżenicy (Jan Erazm Krotoski). Atrybucje do mennic są po części słabo uzasadnionymi hipotezami, a tak zwane monety "anomalne" są najprawdopodobniej na ogół fałszywe.

Ogromna inflacja i wzrost wartości talarów i dukatów (monet o stałej, referencyjnej wartości) płaconych w monecie drobniejszej spowodowany był głównie przez pogorszenie jakości tej ostatniej (spadek wartości). Ciekawe zestawienia oraz opis jak bardzo zarabiali zarządcy mennic (często znacznie więcej niż Rzeczpospolita) zwykle na pogarszaniu jakości monet w DMK. 83-86.

Zygmunt III Waza ten jako ostatni wybijał denary (Gdańsk, Wschowa, Łobżenica, Poznań) i dwudenary litewskie (1621).

Więcej w:
- WCN50 (ciekawy wstęp do sytuacji gdy rządy obejmował Zygmunt III od str. 90 na dole)
- Kop2
- Pieniądz na ziemiach polskich J.A.Szwagrzyka (od str. 134)
- Dziesięć wieków pieniądza polskiego H.Cywińskiego od str. 89


<a id='m2'></a>
### Monety koronne 1587-1632

<table class="center">
  <tr>
    <th>Nr kat.</th>
    <td>95XXXXXXX</td>
  </tr>
  <tr>
    <th>Rok</th>
    <td>1579</td>
  </tr>
  <tr>
    <th>Lata emisji</th>
    <td>1578-1582, 1584</td>
  </tr>
  <tr>
    <th>Nominał</th>
    <td>Szeląg (miejski)</td>
  </tr>
  <tr>
    <th>Mennica</th>
    <td>Gdańsk</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>0,9</td>
  </tr>
  <tr>
    <th>Średnica [mm]</th>
    <td>19</td>
  </tr>
  <tr>
    <th>Awers</th>
    <td><img src="images/0095 - 1579 - szelag gdansk - Stefan Batory - awers.jpg"/></td>
  </tr>
  <tr>
    <th>Opis awersu</th>
    <td>Herb Prus Królewskich - orzeł pruski. Napis w otoku: ✥ STEPHAN • D:G • REX • POL • D • PRVS</td>
  </tr>
  <tr>
    <th>Rewers</th>
    <td><img src="images/0095 - 1579 - szelag gdansk - Stefan Batory - rewers.jpg"/></td>
  </tr>
  <tr>
    <th>Opis rewersu</th>
    <td>Mały herb Gdańska w ozdobnej tarczy, po bokach końcówka daty (15)79. Napis w otoku: • SOLIDVS • CIVI • GEDANENSIS (szeląg miasta Gdańska) • (pierścień) • . Za napisem pierścień - znak menniczy Jana Goebla, dzierżawcy mennicy gdańskiej w latach 1578-1587</td>
  </tr>
  <tr>
    <th>Literatura</th>
    <td>Kop. 7426 (R); Parch. 169.a; CNG 128.I; Kurpiewski 373 (R)</td>
  </tr>
  <tr>
    <th>Uwagi</th>
    <td><a href="https://www.youtube.com/watch?v=Z99C2nb978Q">Ciekawy film</a> o odmianach szelągów Batorego.</td>
  </tr>
</table>



<a id='m3'></a>
### Monety litewskie 1589-1627

<a id='m4'></a>
### Monety ryskie 1588-1622

<a id='m5'></a>
### Monety gdańskie 1588-1604, 1608-1632

<a id='m6'></a>
### Monety łobżenickie 1587, 1612-1631

<a id='m7'></a>
### Monety poznańskie 1612-1631




[Powrót](../)