[Powrót](../)


## Monety Stanisława Augusta Poniatowskiego (1764-1795, koronowany w 1764)

Rys historyczny oraz bardziej szczegółowy opis mennictwa Stanisława Augusta znajduje się na stronie [Monety Stanisława Augusta Poniatowskiego](https://pl.wikipedia.org/wiki/Monety_Stanis%C5%82awa_Augusta_Poniatowskiego).

### Sekcje
- [Wstęp](#m1)
- [Monety](#m2)


<a id='m1'></a>
### Wstęp
Stanisław August Poniatowski urodził się 17 stycznia 1732 roku w Wołczynie na Polesiu, zmarł 12 lutego 1798 roku w Petersburgu, król Polski 1764-1795. Koronowany przy poparciu carycy rosyjskiej Katarzyny II (1729-1796) i Familii (Czartoryskich). Bezskutecznie początkowo próbował uwolnić się od całkowitej zależności Rosji szukając porozumienia z Austrią i Francją. Wzmocnienie władzy monarszej wiązał ze wzmocnieniem państwa. Wielki mecenas kultury i sztuki polskiej. Założyciel Szkoły Rycerskiej, współtwórca Komisji Edukacji Narodowej, współdziałał w przeprowadzaniu reform i przygotowaniu konstytucji 3 Maja (ostatecznie nie poparł jej w godzinie próby). Podczas powstania Kościuszkowskiego odsunięty od władzy. Po upadku powstania, na rozkaz Katarzyny II, wyjechał do Grodna. Wobec ostatecznego porozumienia między zaborcami, 25 listopada 1795 roku podpisał akt abdykacji. Po śmierci Katarzyny II, na wezwanie kolejnego cara Pawła I (1754-1801), wyjechał do Petersburga, gdzie zmarł.

Ponad pół wieku władztwa saskich Wettinów, nie licząc krótkiego okresu rządów Stanisława Leszczyńskiego, można zamknąć bardzo smutnym bilansem wewnętrznego rozprzężenia w państwie, u którego podstaw leżały: "złota wolność" klasy szlacheckiej, "źrenica" tej wolności - sejmowe liberum veto, a także długotrwała wojna domowa i rabunkowa gospodarka plądrujących kraj wojsk saskich, brandenburskich, szwedzkich, rosyjskich i konfederackich oraz prywatnych - polskich i litewskich możnowładców. Rezultatem panowania anarchii był regres gospodarczy, postępujący zaś szczególnie w pierwszej połowie XVIII w. upadek miast był równoznaczny z upadkiem produkcji przemysłowej i handlu. Szacuje się, że w trakcie wojen w XVIII w. kraj stracił nawet 1/2 populacji. W tym ujemnym bilansie niepoślednią rolę odgrywał coraz gorszy pieniądz. Z braku dobrej, grubej monety zobowiązania płatnicze realizowano w połowie albo nawet w całości w drobnej monecie miedzianej z dopłatą wysokiego ażia (dopłaty do pokrywania należności w podłym pieniądzu o realnej wartości niższej niż nominalna). 

Już w 1764 roku, Stanisław August, zobowiązany przez Sejm Elekcyjny, rozpoczął reformę monetarną w kraju która stała się faktem w 1766. Ani ta reforma, ani kolejna w 1787 nie uzdrowiły sytuacji. Polska nadal dopłacała do swoich monet - w latach 1766-1787 Stanisław August dopłacił do mennicy warszawskiej ponad 3 miliony złotych, na 1 talarze Polska traciła aż 6,7 g srebra. Wywożenie dobrych monet polskich do mennic brandenbursko-pruskich wciąż przynosiło Prusom wysokie dochody (Fryderyk II (1194-1250) nadal fałszował polską monetę), a Polsce straty. Poprawa (podwyższenie stopy menniczej monet bitych w mennicy warszawskiej) miała dopiero nastąpić w trakcie Insurekcji Kościuszkowskiej w 1794 roku. Był to już jednak zabieg spóźniony.

Niezwykle istotne dla losów polskiego złotego były działania ostatniego króla Polski. W dalszym ciągu Polskę zalewała moneta gorsza, a lepsza wypływała z kraju. Monarcha doskonale zdawał sobie sprawę z potrzeby wprowadzenia zmian, dlatego od początku swojego panowania próbował wzmocnić polską walutę. W 1765 roku król powołał Komisję Menniczą, która we współpracy z Sejmową Komisją Skarbową miała przygotować założenia polityki monetarnej i zorganizować produkcję pieniądza. Nowy system monetarny dostosowano do systemu środkowo-europejskiego opartego na konwencji austro-bawarskiej z 1753 roku. Jej podstawą w zakresie monet srebrnych była grzywna kolońska (233,81 g) i stopa 10-talarowa. Talar równał się odtąd 32 nowym groszom srebrnym (8 złotych lub 240 groszy miedzianych), a nowa złotówka 4 groszom srebrnym lub 30 miedzianym. Trojak miedziany zastąpił dawnego srebrnego. Złote dukaty (o wartości 16 i 3/4 złotego) bito na wzór holenderski. Stare emisje zostały wycofane i wymienione po ustalonym kursie na nową monetę (za 4 boratynki otrzymywało się 1 nowy grosz miedziany). 

W Warszawie uruchomiono nowocześnie wyposażoną mennicę, a funkcję nadwornego rytownika i medaliera objął pochodzący z Saksonii artysta Jan Filip Holzhacusser. Mennica krakowska przeznaczona została wyłącznie do produkcji monet miedzianych. (MNK Hutten)

Reforma monetarna wiązała polski system pieniężny z systemem Niemiec (oparty o grzywnę kolońską), a dukaty bito ściśle wg dukatow holenderskich:
- 1 dukat = 2 talary i 3/4 zlotego = 16 i 3/4 złotego (od roku 1787 zmieniono kurs dukata na 18 złotych)
- 1 talar = 8 złotych = 32 groszy srebrnych = 240 groszy miedzianych
- 1 złoty = 4 grosze srebrne = 30 groszy miedzianych
- 1 grosz miedziany = 3 szelągi miedziane = 6 denarów

W ciągu niespełna roku został wprowadzony nowy system monetarny, król nabył w Warszawie nieruchomość przy ul. Bielańskiej z przeznaczeniem na mennicę, sprowadzono specjalistów, zakupiono nowoczesne urządzenia i materiał do produkcji monet. Funkcję nadwornego rytownika i medaliera objął pochodzący z Saksonii artysta Jan Filip Holzhaeusser (1741-1792). W lutym 1766 roku, po kilkudziesięcioletniej przerwie, wznowiono emisję polskiego pieniądza.

Monety polskie bite za panowania Stanisława Augusta Poniatowskiego można podzielić na:
- Monety koronne bite w mennicy krakowskiej (1765-1768, gdy została opanowana przez konfederatów barskich, więcej już nie wznowiła pracy) i warszawskiej (1765-1795 po zajęciu Warszawy przez Prusaków, pochodzą z niej wszystkie monety srebrne i złote z tego okresu)
- Monety toruńskie bite w mennicy toruńskiej (1764-1765 wg starej stopy)
- Monety gdańskie bite w mennicy gdańskiej (1764-1767 wg starej stopy, 1793-1795)
- Monety lenne kurlandzkie bite w Mennicy Mitawskiej (1764-1765 wg starej stopy, 1769-1795)

Rozdzielenie monet miedzianych na mennice (WCN50. 162):
- Mennica krakowska: wszystkie monety z 1765, potem wszystkie trojaki i grosze z napisem GROSSVS oraz szelągi i półgrosze z dużym monogramem królewskim,
- Mennica warszawska: pozostałe odmiany

Więcej w:
- (WCN50. 154) na temat przyjęcia przez Rzeczypospolitą stopy konwencyjnej 
- Katalogu Monet Polskich 1764-1864 Kamiński-Kopicki, na str. 11
- Pieniądz na ziemiach polskich Szwagrzyka od str. 148 i 247
- Dziesięć wieków monety polskiej H.Cywińskiego od str. 134. 
- SNMW XI Aukcja str. 135 - krótki, ale ciekawy opis


<a id='m2'></a>
### Monety

<table class="center">
  <tr>
    <th>Nr kat.</th>
    <td>90</td>
  </tr>
  <tr>
    <th>Rok</th>
    <td>1767</td>
  </tr>
  <tr>
    <th>Lata emisji</th>
    <td>1766-1768, 1776, 1792, bez daty</td>
  </tr>
  <tr>
    <th>Nominał</th>
    <td>Szeląg koronny (Solid R.P.)</td>
  </tr>
  <tr>
    <th>Mennica</th>
    <td>Kraków (1766-1768), Warszawa (1776, 1792)</td>
  </tr>
  <tr>
    <th>Materiał</th>
    <td>Cu</td>
  </tr>
  <tr>
    <th>Waga [g]</th>
    <td>1,09</td>
  </tr>
  <tr>
    <th>Średnica [mm]</th>
    <td>14</td>
  </tr>
  <tr>
    <th>Awers</th>
    <td><img src="images/0090 - 1767 - szelag krakow - Stanislaw August Poniatowski - awers.jpg"/></td>
  </tr>
  <tr>
    <th>Opis awersu</th>
    <td>Monogram królewski SAR (Stanislaus Augustus Rex - Stanisław August król), nad nim korona, po bokach data 17-67</td>
  </tr>
  <tr>
    <th>Rewers</th>
    <td><img src="images/0090 - 1767 - szelag krakow - Stanislaw August Poniatowski - rewers.jpg"/></td>
  </tr>
  <tr>
    <th>Opis rewersu</th>
    <td>I SOLID R. P., po bokach liczby i rozetki, u dołu litera G (Piotr Mikołaj Gartenberg, zarządca mennicy krakowskiej i warszawskiej</td>
  </tr>
  <tr>
    <th>Literatura</th>
    <td>Marz. 77; Kop. 2159 (R1); Plage 3; Parchimowicz/Brzeziński 1.b1</td>
  </tr>
  <tr>
    <th>Uwagi</th>
    <td>W roku 1768 mennica krakowska została przejęta przez konfederetów barskich<br /><br />Inne oznaczenia to EB (Efraim Brenn) oraz MV (Moneta Varsoviensis) - Marz. 78</td>
  </tr>
</table>

<table class="center">
  <tr>
    <th>Nr kat.</th>
    <td>57</td>
  </tr>
  <tr>
    <th>Rok</th>
    <td>1767</td>
  </tr>
  <tr>
    <th>Lata emisji</th>
    <td>1765-1794</td>
  </tr>
  <tr>
    <th>Nominał</th>
    <td>Grosz koronny - G</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Cu</td>
  </tr>
  <tr>
    <th>Waga [g]</th>
    <td>3,88</td>
  </tr>
  <tr>
    <th>Średnica [mm]</th>
    <td>21</td>
  </tr>
  <tr>
    <th>Awers</th>
    <td><img src="images/0057 - 1767 - 1 grosz - Stanislaw August Poniatowski - awers.jpg"/></td>
  </tr>
  <tr>
    <th>Opis awersu</th>
    <td>Monogram króla: SAR (Stanislaus Augustus Rex - Stanisław August król), nad nim korona, po bokach data 17-67</td>
  </tr>
  <tr>
    <th>Rewers</th>
    <td><img src="images/0057 - 1767 - 1 grosz - Stanislaw August Poniatowski - rewers.jpg"/></td>
  </tr>
  <tr>
    <th>Opis rewersu</th>
    <td>Okragły polsko-litewski herb pięciopolowy, pośrodku Ciołek (herb Poniatowskich), nad nim korona. Wokół herbu gałązki lauru, poniżej litera G (Piotr Mikołaj Gartenberger - przedsiębiorca menniczy w Krakowie 1765-1768 i administrator mennicy warszawskiej 1765-1768). Napis w otoku: I GROSSVS REG POL M D L (Jeden grosz Królestwa Polskiego, Wielkiego Księstwa Litewskiego)</td>
  </tr>
  <tr>
    <th>Literatura</th>
    <td>Kop. 2190, Parchimowicz-Brzeziński 5.c20/5.c22 - hybryda</td>
  </tr>
  <tr>
    <th>Uwagi</th>
    <td>Brak kropki po dacie i po G, wieksze litery</td>
  </tr>
</table>

<table class="center">
  <tr>
    <th>Nr kat.</th>
    <td>56</td>
  </tr>
  <tr>
    <th>Rok</th>
    <td>1766</td>
  </tr>
  <tr>
    <th>Lata emisji</th>
    <td>1766-1782, 1785-1786</td>
  </tr>
  <tr>
    <th>Nominał</th>
    <td>Półzłotówka koronna - FS (2 grosze konwencyjne, półzłotek)</td>
  </tr>
  <tr>
    <th>Mennica</th>
    <td>Warszawa</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>3,7</td>
  </tr>
  <tr>
    <th>Średnica [mm]</th>
    <td>23</td>
  </tr>
  <tr>
    <th>Awers</th>
    <td><img src="images/0056 - 1766 - 2 grosze - Stanislaw August Poniatowski - awers.jpg"/></td>
  </tr>
  <tr>
    <th>Opis awersu</th>
    <td>W ukoronowanym ozdobnym kartuszu między gałazkami laurową i palmową pięciopolowy her polsko-litewski na przekątnych oraz Ciołek w środku (herb Poniatowskich). W otoku legenda: STANISLAUS AUG • D • G • REX POL • M • D • L</td>
  </tr>
  <tr>
    <th>Rewers</th>
    <td><img src="images/0056 - 1766 - 2 grosze - Stanislaw August Poniatowski - rewers.jpg"/></td>
  </tr>
  <tr>
    <th>Opis rewersu</th>
    <td>Napis w 6 wierszach: 2 GR | CLX.EX | MARCA | PURA . COL. | 1766 | F.S.</td>
  </tr>
  <tr>
    <th>Literatura</th>
    <td>Kop. 2320, Plage 243, Parchimowicz-Brzeziński 16.a6</td>
  </tr>
  <tr>
    <th>Uwagi</th>
    <td>Odmiana z 7 listkami lauru i dłuższą gałązką palmy, brak kropki po dacie. Ciekawy destrukt z podwójnie wybitą stroną nominałową</td>
  </tr>
</table>

<table class="center">
  <tr>
    <th>Nr kat.</th>
    <td>61</td>
  </tr>
  <tr>
    <th>Rok</th>
    <td>1766</td>
  </tr>
  <tr>
    <th>Lata emisji</th>
    <td>1765-1766</td>
  </tr>
  <tr>
    <th>Nominał</th>
    <td>Talar koronny - FS (Zbrojarz) - ośmiozłotowy</td>
  </tr>
  <tr>
    <th>Mennica</th>
    <td>Warszawa</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>28</td>
  </tr>
  <tr>
    <th>Średnica [mm]</th>
    <td>42</td>
  </tr>
  <tr>
    <th>Awers</th>
    <td><img src="images/0061 - 1766 - talar koronny - Stanislaw August Poniatowski - awers.jpg"/></td>
  </tr>
  <tr>
    <th>Opis awersu</th>
    <td>Popiersie Stanisława Augusta w zbroi z Orderem Orła Białego, w otoku napis: STANISLAUS AUGUSTUS D(ei).G(ratia). REX POL(onie) M(agnus).D(ux). LITHU(aniae).</td>
  </tr>
  <tr>
    <th>Rewers</th>
    <td><img src="images/0061 - 1766 - talar koronny - Stanislaw August Poniatowski - rewers.jpg"/></td>
  </tr>
  <tr>
    <th>Opis rewersu</th>
    <td>Pod koroną okrągła, pięciopolowa tarcza z herbami Polski, Litwy i w sercu Poniatowskich (Ciołek), wokół tarczy wieniec laurowo-dębowy opasany wstęgą z napisem: PRO FIDE-LEGE-ET-GREGE (za wiarę, prawo i naród), u dołu Order Orła Białego, z boków litery F.-S., w otoku napis: X EX MARCA PURA-COLONIEN 1766</td>
  </tr>
  <tr>
    <th>Literatura</th>
    <td>Kop. 279, str. 66; Parchimowicz jak 32.a8, Srebrne monety SAP 3.2 (R3), Plage 381, Kopicki 2456 (R2), Berezowski 15.00 zł</td>
  </tr>
  <tr>
    <th>Uwagi</th>
    <td>Rant karbowany <br /><br />W dolnej części krążka ślady justunku krążka monety (zdarcie powierzchni wykonane w mennicy w celu obniżenia wagi do obowiązującej) <br /><br />Charakterystyczny talar z artystycznym portretem króla, popularnie nazywany "zbrojarzem". Moneta, której wybicie "oprócz wartości gospodarczej miało też znaczenie prestiżowe", jak podkreśla Janusz Parchimowicz. Ważna emisja z bogatą historią, której powstanie poprzedzał konkurs z serią prób, której efektem są stemple wykonane przez wybitnego medaliera tej epoki - Jana Filipa Hollzhaeusera. Ich historię można przeczytać m.in. na blogu Srebrne Monety SAP. Odmiana bez kropek po COLONIEN i dacie, z kropkami przy inicjałach F.S. <br /><br /><a href="https://monetysap.blogspot.com/2017/10/talar-zbrojarz-z-1766-czyli-xviii.html">Ciekawa historia powstania tej monety</a></td> <br /><br />W WCN50. 158 opis talara
  </tr>
</table>


[Powrót](../)