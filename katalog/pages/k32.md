[Powrót](../)


## Ważne reguły dotyczące monet (oraz książek numizmatycznych)

- **Dotykanie monet gołymi rękami grozi ich uszkodzeniem i utratą ich wartości**. Na części monet mogą odbić się odciski palców (nie da się tego zmyć bez zniszczenia naturalnej powłoki monety / patyny lub porysowania warstwy menniczej) lub pozostać ślady brudu, potu lub kremu. Monety bierzemy do ręki w kapslu lub rękawiczkach trzymając je za obrzeże i nie dotykając awersu i rewersu.
- **Mycie, polerowanie, wycieranie lub czyszczenie monety powoduje utratę jej wartości kolekcjonerskiej i materialnej**. Niefachowe zastosowanie czyszczących środków chemicznych, szmatek, wycieranie, polerowanie, a nawet polanie monety wodą może doprowadzić do nieodracalnych zmian na powierzchni monety (kolor, rysy, zmiana faktury, utrata warstwy menniczej lub patyny).
- **Otwieranie opakowania gradingowego obniża wartość monety w nim zamkniętej**. Moneta oceniona przez firmę gradingową i zamrożona w czasie poprzez zapakowanie do pudełka, ma zwykle wiekszą wartość przy sprzedaży od monety, która takiej oceny nie ma. Moneta wyjęta z pudełka traci wartość jaką daje jej grading.
- **Monety na sprzedaż najlepiej oddać na aukcję** do jednego ze znanych domów aukcyjnych (w Warszawie: [GNDM/Marciniak](https://marciniakaukcje.pl), [Niemczyk](https://niemczyk.pl/), we Wrocławiu [SNMW](https://snmw.pl/)). Dom aukcyjny obsłuży cały proces, a ponieważ ich zarobek to procent od kwoty sprzedaży, to zależy im na uzyskaniu najlepszej ceny, dodatkowo moneta zostanie profesjonalnie opisana i sfotografowana. Na aukcji moneta ma szansę na uzyskanie właściwej i aktualnej ceny rynkowej, bo będa o nią zabiegać różni kolekcjonerzy, a czasem też inwestorzy. Bezpośrednia sprzedaż monet (np. oddanie w komis lub sprzedaż na targu) prawie na pewno spowoduje niedoszacowanie ich rzeczywistej wartości.
- **Aby samodzielnie sprawdzić przybliżoną wartość monety** najlepiej wyszukać podobne monety w serwisach aukcyjnych, takich jak [onebid.pl](https://onebid.pl/pl). Należy zwrócić uwagę na datę zakupu porównywanej w serwisue monety, częstość jej wystąpienia na aukcjach, rok emisji oraz stan zachowania (ceny sprzed kilku lat mogą być niższe niż obecne). W miarę możliwości dobrze jest uśrednić ceny z ostatnich kilku notowań danej monety. Ceny podobnie wyglądających monet mogą się bardzo różnić, może to zależeć od rzadkości odmiany monety, rocznika oraz jej stanu zachowania. Więcej informacji na temat wyceniania monet można znaleźć [tutaj](https://www.youtube.com/watch?v=y3ImnHK4lhc).
- **Niektóre książki numizmatyczne mogą być sporo warte dla innych kolekcjonerów**. W przypadku chęci ich sprzedaży oraz wyceny należy zastosować tę samą metodę co w przypadku monet (oddać je na aukcję).


[Powrót](../)