[Powrót](../)


## Monety Stefana Batorego (1576-1586, koronowany w 1576)

Rys historyczny oraz bardziej szczegółowy opis mennictwa Zygmunta Starego znajduje się na stronie [Monety Stefana Batorego](https://pl.wikipedia.org/wiki/Monety_Stefana_Batorego).

### Sekcje
- [Wstęp](#m1)
- [Monety 1576-1579](#m2)
- [Monety 1580-1586](#m3)


<a id='m1'></a>
### Wstęp
Po ucieczce z kraju Henryka Walezego i długotrwałym bezkrólewiu, 12 grudnia 1575 roku senat wybrał na króla Polski cesarza Maksymiliana II Habsburga. Natychmiastowa reakcja niższej izby doprowadziła do wyboru drugiego kandydata, księcia Siedmiogrodu (Transylwanii) Stefana Batorego, który w 1576 roku poślubił Annę Jagiellonkę i został koronowany na króla Polski. Początkowo król musiał walczyć z opozycją. Punktem kulminacyjnym walki było wielomiesięczne oblężenie Gdańska wiernego Habsburgowi. W trakcie oblężenia zmarł cesarz Maksymilian i spór stał się bezprzedmiotowy. Miasto poddało sie w 1577 roku. Następnie Batory wygrał wojnę z Rosją o Inflanty, które znowu stały się lennem Polski. Wolne miasto Ryga podporządkowało się RP. Zmarł w wieku 53 lat w 1586 roku w Grodnie.

Pierwsze monety króla bito w 1577 roku, a ostatnie nawet w 1587 w mennicach:
- Mennice koronne: Olkusz (pozostałe), Poznań (haki, od 1583), Malbork (trójkąt oraz dodatkowy tekst dla ziem pruskich PRVS), Nagybanya (N-B, Siedmiogród, obecnie Baia Mare w okręgu Marmarosz w północnej Rumunii)
- Mennica litewska: Wilno (od czasów tego króla, monety litewskie nie mają już tylko Pogonii, ale także herb Polski na rewersie)
- Kurlandzka lenna: Mitawa (od 1561, obecnie łotewska Jelgava)
- Mennice miejskie: Gdańsk (bardzo dobra jakość bicia dzięki użyciu prasy walcowej), Ryga (wolne miasto pod opieką RP od 1581, trojaki wybijano prasą walcową)

Ostateczny kształt systemu monetarnego ustaliła ordynacja mennicza wydana 5 stycznia 1580 r., zwana później „Stefanowską”, o polsko-litewskiej unii monetarnej. Mennicy pruskiej ani inflanckiej nie przewidywano. Sprawy mennicze król powierzył podskarbim: koronnemu – Jakubowi Rokossowskiemu i litewskiemu – Wawrzyńcowi Woynie, których urzędy zostały przy okazji zdefiniowane jako połączenie funkcji zarządców i dzierżawców mennic. Dokument nakazywał w obu państwach wybijanie monety jednolitej formy z Orłem i Pogonią. Stefan Batory zrównał stopę menniczą dla wszystkich emitentów z wolnymi miastami włącznie. Prusy królewskie, w których leżał Gdańsk, w wyniku Unii Lubelskiej zostały wcielone do Korony. Inflanty stały się polsko-litewskim kondominium. Ułatwiło to bardzo rozliczenia na wielkim obszarze, obejmującym obecnie siedem państw europejskich.

W 1580 roku mennica w Olkuszu rozpoczęła regularną emisję polskich srebrnych talarów. Monety te nie podlegały dewaluacji (nie traciły wartości) i podobnie jak dukaty służyły głównie do rozliczeń w handlu międzynarodowym. Od czasów króla Stefana, talary zaczęły pełnić rolę regularnego środka płatniczego. Wprowadzone zostały do obiegu na mocy ordynacji królewskiej z 5 stycznia 1580 roku i wybijane były w mennicach wileńskiej, gdańskiej, nagybańskiej (Baia Mare) i olkuskiej. (WCN65 71)

Mennicę na zamku królewskim w Malborku założyła w 1584 roku spółka, zawiązana przez wynalazcę menniczej prasy walcowej, Hansa Stippelta, z Janem i Kacprem Goeblami (wynalazek otrzymał królewski patent w 1578 roku). Działała 2 lata.

W miejsce półkopków i ćwierćkopków litewskich, król wprowadził talary i półtalary. Talary, półtalary, szóstaki i trojaki miały 96% pokrycia w kruszcu (różnicę stanowił zysk 15 i 10 groszowy króla za wybicie monet z grzywny srebra odpowiednio w Koronie i na Litwie) - rzadki przypadek pieniądza pełnowartościowego w historii I Rzeczpospolitej. Dukaty i talary zaczęły być wybijane wg wzorów przyjętych w zachodniej europie i były pieniądzem równorządnie stosowanym w handlu zagranicznym, a ich wielkość i waga nie ulegały zmianom przez 20 lat. Mennice litewskie stały się mennicamy koronnymi. (Cyw. 86)

Od króla Stefana zaczyna się seria specjalnych monet miejskich zwanych przez późniejszych numizmatyków donatywami, a przeznaczonych na ceremonialne dary dla króla. Zwyczaj ten zainicjował Gdańsk w 1582. Poza Gdańskiem wybijały je Toruń, Ryga i czasem (raz?) Kraków. Ostatnie są znane z czasów Jana III. (WCN50 88)

Więcej w Monety Stefana Batorego, J.Parchimowicz, M.Brzeziński, oraz w WCN50 od str. 85, ciekawe podsumowanie na dole str. 90.


<a id='m2'></a>
### Monety 1576-1579

<table class="center">
  <tr>
    <th>Nr kat.</th>
    <td>95</td>
  </tr>
  <tr>
    <th>Rok</th>
    <td>1579</td>
  </tr>
  <tr>
    <th>Lata emisji</th>
    <td>1578-1582, 1584</td>
  </tr>
  <tr>
    <th>Nominał</th>
    <td>Szeląg</td>
  </tr>
  <tr>
    <th>Mennica</th>
    <td>Gdańsk</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>dziek
    <td>0,9</td>
  </tr>
  <tr>
    <th>Średnica [mm]</th>
    <td>19</td>
  </tr>
  <tr>
    <th>Awers</th>
    <td><img src="images/0027 - 1555 - denar - Zygmunt II August - awers.jpg"/></td>
  </tr>
  <tr>
    <th>Opis awersu</th>
    <td>Orzeł z głową w lewo</td>
  </tr>
  <tr>
    <th>Rewers</th>
    <td><img src="images/0027 - 1555 - denar - Zygmunt II August - rewers.jpg"/></td>
  </tr>
  <tr>
    <th>Opis rewersu</th>
    <td>Pogoń z ogonem w dół, pod spodem data 1555</td>
  </tr>
  <tr>
    <th>Literatura</th>
    <td>Kop. 7426 (R); Parch. 169.a; CNG 128.I, Kurpiewski 373 (R)</td>
  </tr>
  <tr>
    <th>Uwagi</th>
    <td><a href="https://www.youtube.com/watch?v=Z99C2nb978Q">Ciekawy film</a> o odmianach szelągów Batorego.</td>
  </tr>
</table>


<a id='m3'></a>
### Monety 1580-1586


[Powrót](../)