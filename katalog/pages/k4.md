[Powrót](../)


## Monety Wolnego Miasta Gdańska (1920-1939)

### Sekcje
- [Mennictwo gdańskie 1236-1918](#m1)
- [Monety Wolnego Miasta Gdańska (1919-1939)](#m2)
- [Miejski pieniądz zastępczy 1919-1923](#m3)

XXXX
- [Mennictwo gdańskie 1236-1918](#m1)
- [Mennictwo gdańskie 1236-1918](#m1)


<a id='m1'></a>
### Mennictwo gdańskie 1236-1918
Pierwsze wzmianki o monecie Pomorza Wschodniego pojawiają się już w II ćwierci XIII w. Z zapisów archiwalnych wynika, że swoją monetę bili książęta gdańscy, świeccy, białogardzcy oraz lubiszewski-tczewcy. Mennica gdańska powstała około 1236 roku i pracowała zapewne do zdobycia grodu gdańskiego przez Krzyżaków w 1308 roku. Istnieje sporo wątpliwości z atrybucją monet z tego okresu. W latach 1308-1450 mennictwo gdańskie wchodzi w skład mennictwa Zakonu krzyżackiego. Po przejściu na stronę i złożeniu hołdu królowi polskiemu Kazimierzowi Jabiellończykowi (1447–1492) od roku 1454 mennictwo gdańskie przeżywa ogromny rozkwit. To tutaj powstają najwspanialsze medale oraz wielkie złote monety i donatywy, to tutaj pracują najwięksi medalierzy epoki Sebastian Dadler (1586-1657), Johann Höhn starszy (1607-1664) i jego syn Johann Höhn (zm. 1683). W 1793 roku Gdańsk zostaje zajęty przez wojska pruskie i przyłączony do Królestwa Pruskiego. Mennica została zamknięta, a Gdańskowi pozwolono na bicie monety zdawkowej w mennicy berlińskiej. Po rozbiciu armii pruskiej i zajęciu Królestwa Prus przez Napoleona, na podstawie postanowień pokoju zawartego w Tylży w 1807 roku, Gdańsk ustanowiono wolnym miastem i wznowiono pracę mennicy miejskiej. Już w 1814 roku Gdańsk zajęły wojska rosyjckie, a następnie pruskie. Postanowieniem Kongresu Wiedeńskiego w 1815 roku, Gdańsk został ponownie włączony do Królestwa Pruskiego. Mennicę zamknięto, dotychczasowa moneta została wywołana z obiegu i od 1821 zastapiona przez oficjalną krajową monetę pruską. (CNG)


<a id='m2'></a>
### Monety Wolnego Miasta Gdańska Ligi Narodów (1919-1939)
Wolne Miasto Gdańsk Ligi Narodów zostało utworzone po pierwszej wojnie światowej, w 1919 roku, na mocy traktatu wersalskiego. Do 1923 roku posługiwano się na jego terenie marką niemiecką. Okres ten charakteryzował się hiperinflacją związaną z sytuacją monetarną w Niemczech (przykładowe ceny w markach 1921-1923 obrazujące galopującą inflację w PGWMG. 17). Gdy na jesieni 1923 roku inflacja doszła w Gdańsku do niesłychanych rozmiarów, a handel zaczął już operować bilionami marek, wówczas Senat gdański był zmuszony porzucić zdeprecjonowaną zupełnie walutę markową niemiecką i utworzyć na jej miejsce inna, solidną i ustabilizowaną. W wyniku przeprowadzonej reformy monetarnej, w miejsce marki pojawił się gulden złożony ze 100 fenigów i oparty na funcie angielskim (1 gulden gdanski = 1/25 funta szterlinga złotego). Do systemu monetarnego wchodziły monety 1 i 2 fenigi brązowe, 5 i 10 fenigów niklowych, a potem mosiężnych, oraz 1/2, 1, 2 i 5 guldenów srebrnych. W 1932 roku srebrne guldeny i ich połowy zastąpiono niklowymi, a w 1935 roku wypuszczono jedynie niklowe 5 i 10 guldenów. Wolne Miasto Gdańsk wybiło także monety złote, 25-guldenowe, które nie weszły do obiegu. Projektantem gdańskich monet był Friedrich Fischer, a wykonano je w mennicach Utrechtu (srebrne) i Berlina (pozostałe).

W 1931 roku dewaluacja funta sterlingów spowodała znaczną zwyżkę cen złota z 85 szylingów i 1,25 pensa na 122 szylingi. Z tego powodu funt angielski i gulden gdański nie mogły dłużej utrzymać swej równowagi. Senat gdański musiał podjąć decyzję o zerwaniu dotychczasowego związku z walutą angielską i na oparcie guldena na własnym złocie. Od 21 września 1931 roku wartość guldena przestała wynosić 1/25 funta angielskiego a zaczęła wynosić 0,292895 grama czystego złota (1 kg złota = 3414,188 guldena gdańskiego). Dalsze zmiany zostały wprowadzone rozporządzeniami Senatu z 18 grudnia 1931 roku oraz 6 lipca 1932 roku. Pierwsze obniżyło znacznie ciężar i średnicę monet srebrnych 5 i 2 guldenów, oraz wprowadziło bicie monet po 1 i 1/2 guldena w niklu. Drugie wprowadziło dalsze obniżenie wartości pieniądza metalowego. Powstały nowe monety zdawkowe z aliażu miedzi i aluminium po 5 i 10 fenigów (aluminiowo-brązowe, mosiężne) i pozostawiły bez zmian miedziane 1 i 2 fenigi. 1 kwietnia 1932 monety srebrne po 1/2, 1 , 2 i 5 guldenów utraciły walor ustawowego środka płatniczego (można je było wymieniać do czerwca). Z dniem 1 października wycofano z obiegu monety niklowe po 5 i 10 fenigów (można je było wymieniać do końca grudnia).

Ostatnie zmiany zaszły w 1935 roku. Zupełnie niespodziewanie dla ludności, w nocy z 30 kwietnia na 1 maja 1935 roku pełny Senat Wolnego Miasta Gdańska powziął decyzję o zmianie wartości guldena gdańskiego w stosunku do czystego złota, zmiany te ogłoszono 2 maja. Stosunek guldena do jednego grama czystego złota zmniejszono z 0,292895 na 0,1687923 (1 kg złota = 5924,44) - była to zmiana z parytetu franka szwajcarskiego do parytetu złotego polskiego. W związku z tym monety złote po 25 guldenów, które w normalnym obiegu i tak uchwytne nie były, odtąd urzędowo wycofano całkowicie z kursu, to samo praktycznie stało się z monetami srebrnymi, gdyż nowe monety po 5 i 10 guldenów miały być odtąd bite tylko w niklu. Drobnica fenigowa miała kursować jak poprzednio. Rozporządzeniem z 23 lipca 1935 roku wycofano z obiegu dawne 2 i 5 srebrnych guldenów (przestały być środkiem płatniczym od 1 października, można je było wymieniać do końca 1935 roku). Od reformy w 1935 roku, kurs guldena gdańskiego zrównał się ze złotym polskim. (PGWMG. 42-43, 59)

Wzory pieniądza metalowego dostarczane były przez dr. Fryderyka Fischera, profesora Politechniki Gdańskiej lub Eryka Volmara. Monety niklowe, miedziane i złote bito w państwowej mennicy pruskiej w Berlinie, a srebrne w państwowej mennicy w Utrechcie.


<a id='m3'></a>
### Miejski pieniądz zastępczy 1919-1923
Po I wojnie światowej, podczas gdy w Wersalu toczyły się rozmowy mające na celu określenie przyszłego statusu miasta Gdańska, w mieście brakowało drobnej monety. W 1920 roku rada miasta podjęła decyzję o emisji bonów i monet zastępczych. Zdecydowano się na emisję monet o nominale 10 fenigów. Monety wybito w cynku w Gdańskiej Fabryce Broni (Gewehrfabrik Danzig), według projektu E. Petersena. (CNG. 193)

<table class="center">
  <tr>
    <th>Nr kat.</th>
    <td>1047</td>
  </tr>
  <tr>
    <th>Rok</th>
    <td>1920</td>
  </tr>
  <tr>
    <th>Lata emisji</th>
    <td>1920</td>
  </tr>
  <tr>
    <th>Nominał</th>
    <td>10 fenigów</td>
  </tr>
  <tr>
    <th>Mennica</th>
    <td>Gdańsk</td>
  </tr>
  <tr>
    <th>Materiał</th>
    <td>Zn</td>
  </tr>
  <tr>
    <th>Waga [g]</th>
    <td>1,75</td>
  </tr>
  <tr>
    <th>Średnica [mm]</th>
    <td>21,72</td>
  </tr>
  <tr>
    <th>Awers</th>
    <td><img src="images/1047 - 1920 - 10 fenigow - Wolne Miasto Gdansk - awers.jpg"/></td>
  </tr>
  <tr>
    <th>Opis awersu</th>
    <td>Herb miasta w owalnej tarczy: STADT DANZIG, data u dołu</td>
  </tr>
  <tr>
    <th>Rewers</th>
    <td><img src="images/1047 - 1920 - 10 fenigow - Wolne Miasto Gdansk - rewers.jpg"/></td>
  </tr>
  <tr>
    <th>Opis rewersu</th>
    <td>Nominał w ozdobnej prostokątnej ramce, wewnątrz liczba 10</td>
  </tr>
  <tr>
    <th>Literatura</th>
    <td>PGWMG. 20; Parch3. 51</td>
  </tr>
  <tr>
    <th>Uwagi</th>
    <td><a href="https://gndm.pl/fascynujace-10-fenigow-1920-gdansk-historia-odmiany/">Odmiany monety 10-fenigowej z 1920 roku</a></td>
  </tr>
</table>

<table class="center">
  <tr>
    <th>Nr kat.</th>
    <td>1209</td>
  </tr>
  <tr>
    <th>Rok</th>
    <td>1920</td>
  </tr>
  <tr>
    <th>Lata emisji</th>
    <td>1920</td>
  </tr>
  <tr>
    <th>Nominał</th>
    <td>10 fenigów (duże cyfry)</td>
  </tr>
  <tr>
    <th>Mennica</th>
    <td>Gdańsk</td>
  </tr>
  <tr>
    <th>Materiał</th>
    <td>Zn</td>
  </tr>
  <tr>
    <th>Waga [g]</th>
    <td>1,97</td>
  </tr>
  <tr>
    <th>Średnica [mm]</th>
    <td>21,8</td>
  </tr>
  <tr>
    <th>Awers</th>
    <td><img src="images/1209 - 1920 - 10 fenigow duze cyfry - Wolne Miasto Gdansk - awers.jpg"/></td>
  </tr>
  <tr>
    <th>Opis awersu</th>
    <td>Herb miasta w owalnej tarczy: STADT DANZIG, data u dołu. Awers odmienny od innych typów. Brak kropek przy dolnych rozetach</td>
  </tr>
  <tr>
    <th>Rewers</th>
    <td><img src="images/1209 - 1920 - 10 fenigow duze cyfry - Wolne Miasto Gdansk - rewers.jpg"/></td>
  </tr>
  <tr>
    <th>Opis rewersu</th>
    <td>Liczba 10 (duże cyfry). Daszek jedynki oddalony od rantu,gruby, noga jedynki szerokość 2,5mm. Stopa długa wygięta w łuk</td>
  </tr>
  <tr>
    <th>Literatura</th>
    <td>PGWMG. 20; Parch3. 52; Funck x, Suchanek G-2, Z-61, Jezioro 4/2</td>
  </tr>
  <tr>
    <th>Uwagi</th>
    <td><a href="https://gndm.pl/fascynujace-10-fenigow-1920-gdansk-historia-odmiany/">Odmiany monety 10-fenigowej z 1920 roku</a> <br /><br />Najrzadsza wśród sklasyfikowanych 10-fenigówek z „dużą cyfrą”. Odmiana ta różni się stylistycznie od trzech dotąd znanych i prawdopodobnie chronologicznie je poprzedza (<a href="http://omonetach.pl/aktualnosci/1/824/wolne-miasto-gdansk-10-fenigow-klasyfikacja-odmian-">więcej</a>) <br /><br /><a href="https://gndm.pl/fascynujace-10-fenigow-1920-gdansk-historia-odmiany/">Dodatkowe informacje</a> <br /><br />Identyczny awers <a href="https://onebid.pl/pl/monety-10-fenigow-1920-gdansk-na-rewersie-duza-cyfra-10-pa/409278">tutaj</a> i <a href="https://www.notgeld.com.pl/polskie/index.php?co=gdansk&l=pl">tutaj</a></td>
  </tr>
</table>


[Powrót](../)