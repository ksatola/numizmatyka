[Powrót](../)


## Monety Zakonu Krzyżackiego (1226-1525)

Rys historyczny oraz bardziej szczegółowy opis mennictwa krzyżackiego znajduje się na stronie [Monety Zakonu Krzyżackiego (1226-1525)](https://numizmatyka.satola.net/pages/Monety_Zakonu_Krzyzackiego.html).

### Sekcje
- [Fenigi (beznapisowe brakteaty) z lat 1226-1466)](#m1-1)
- [Winrych von Kniprode (1351-1382)](#m1-2)
- [Johann von Tieffen (1489-1497)](#m1-3)


<a id='m1-1'></a>
### Fenigi (beznapisowe brakteaty) z lat 1226-1466

<table class="center">
  <tr>
    <th>Nr kat.</th>
    <td>133</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1307-1318</td>
  </tr>
  <tr>
    <th>Nominał</th>
    <td>Fenig (brakteat beznapisowy guziczkowy)</td>
  </tr>
  <tr>
    <th>Mennica</th>
    <td>Toruń</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>0,25</td>
  </tr>
  <tr>
    <th>Średnica [mm]</th>
    <td>16</td>
  </tr>
  <tr>
    <th>Awers</th>
    <td><img src="images/0133 - 1307-1318 - brakteat krzyzacki - awers.jpg"/></td>
  </tr>
  <tr>
    <th>Opis awersu</th>
    <td>Tarcza zakonna, wokół trzy kulki</td>
  </tr>
  <tr>
    <th>Rewers</th>
    <td><img src="images/0133 - 1307-1318 - brakteat krzyzacki - rewers.jpg"/></td>
  </tr>
  <tr>
    <th>Opis rewersu</th>
    <td>Negatyw awersu</td>
  </tr>
  <tr>
    <th>Literatura</th>
    <td>CORPT. 97/139; BRP Prusy T8a.56, Neumann 1.d</td>
  </tr>
  <tr>
    <th>Uwagi</th>
    <td></td>
  </tr>
</table>

<a id='m1-2'></a>
### Winrych von Kniprode (1351-1382)
Ród von Kniprode wywodzi się najprawdopodobniej z osady Kniprath leżącej na Renem niedaleko Kolonii. Pierwsza wzmianka o związku Winrycha z zakonem pochodzi z roku 1334, kiedy to Winrych występuje jako kompan prokuratora pasłęckiego. W latach 1338-1341 jest komturem gdańskim. Następnie zostaje komturem Bałgi i wójtem Natangii, a od 1344 roku wielkim marszałkiem Zakonu. W 1346 roku jest już wielkim komturem i dowodzi wojskami zakonu w zwycięskiej bitwie z Litwinami nad rzeką Strawą w roku 1348.

Gdy w roku 1351 zostaje wybrany wielkim mistrzem Zakonu musi sobie radzić z niekorzystną sytuacją zewnętrzną: utrzymać pokój z Polską, powstrzymywać Litwinów, którzy otrząsnęli się już po porażce nad Strawą i szykowali się do ataku na Prusy oraz studzić zapędy króla Danii pragnącego dominacji na Bałtyku. Winrych raz sprzymierzył się z Litwinami przeciw Polsce, gdy ci drudzy walczyli z Polską o Ruś Halicką, ale alians ten był krótkotrwały. Walki z Litwą trwały przez cały 29-letni okres rządów Winrycha i chociaż Krzyżacy nie osiągnęli ostatecznego zwycięstwa, to jednak udało im się na krótko pojmać księcia litewskiego Kiejstuta, zdobyć Kowno oraz organizować i prowadzić wraz z rycerstwem z całej Europy wyprawy najeźdźcze (rejzy) dochodzące do Troków, Wiłkomierza i Wilna, niszczące boleśnie pogańskie litewskie ziemie. W 1368 roku, sprzymierzywszy się z Hanzą, przyczynił się do pokonania króla Danii Waldemara IV - miastami pruskimi biorącymi udział w tej akcji były Gdańsk, Toruń i Elbląg.

W stosunkach z Polską Kazimierza Wielkiego, z którą Zakon podpisał pokój w roku 1343, sytuacja był napiętą, gdyż Polacy chcieli odzyskać Pomorze Gdańskie zagarnięte podstępnie przez Krzyżaków. Mówi się, że król polski Kazimierz Wielki zrezygnował ze zbrojnej rozprawy z Zakonem po wizycie w Malborku w 1366 roku, największej twierdzy rycerskiej ówczesnych czasów.

W czasach Winrycha von Kniprode państwo krzyżackie osiągnęło największy zasięg terytorialny. Rozwijała się też gospodarka, a zasobny skarbiec wykorzystywany był jako jeden z bardzo skutecznych instrumentów polityki. Zreformowano system monetarny wprowadzając do obiegu szeląga.

Winrych von Kniprode zmarł w Malborku 24 czerwca 1382 roku. (PWMK. 98)

<table class="center">
  <tr>
    <th>Nr kat.</th>
    <td>83</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1380-1382</td>
  </tr>
  <tr>
    <th>Nominał</th>
    <td>Szeląg (1380-1525, krótki krzyż)</td>
  </tr>
  <tr>
    <th>Mennica</th>
    <td>Toruń</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,62</td>
  </tr>
  <tr>
    <th>Średnica [mm]</th>
    <td>16</td>
  </tr>
  <tr>
    <th>Awers</th>
    <td><img src="images/0083 - 1360-1382 - szelag krzyzacki - Winrych von Kniprode - awers.jpg"/></td>
  </tr>
  <tr>
    <th>Opis awersu</th>
    <td>Tarcza wielkiego mistrza z krzyżem. W otoku legenda: + MΛGST WVNRICS PRIMS (mistrz Winrych Pierwszy), u góry krzyż</td>
  </tr>
  <tr>
    <th>Rewers</th>
    <td><img src="images/0083 - 1360-1382 - szelag krzyzacki - Winrych von Kniprode - rewers.jpg"/></td>
  </tr>
  <tr>
    <th>Opis rewersu</th>
    <td>Tarcza zakonna z krzyżem. W otoku: + MOՈЄTΛ DՈORVM PRVCI[e] (moneta panów pruskich). Interpunkcja w postaci podwójnych krzyżyków. U góry krzyż.</td>
  </tr>
  <tr>
    <th>Literatura</th>
    <td>Marz. 81 (szelągi lenne od 1466); CORPT. 292; Kop. 9008; Vossberg §38/133; Dudik 32</td>
  </tr>
  <tr>
    <th>Uwagi</th>
    <td>W CORPT. 48 pokazano charakterystyczne litery gotyckie wystepujące na monetach</td>
  </tr>
</table>

<a id='m1-3'></a>
### Johann von Tieffen (1489-1497)
Pochodził prawdopodobnie z którejś z bocznych odnóg szwajcarskiego rodu rycerskiego, który wygasł już w 1321 roku. Był człowiekiem mądrym i roztropnym, a także pozbawionym politycznego wyrachowania. Obce mu były władczość, podstęp, intryga czy chęć dominacji nad innymi. Jako Krzyżak rozpoczął od skromnej funkcji piwnicznego. W 1474 został komturem Kłajpedy, w dwa lata później wielkim komturem zakonu, który miał możliwość kształtowania krzyżackiej polityki zagranicznej. Brał udział w wielu misjach dyplomatycznych, gdyż ceniono jego zręczność i umiejętność prowadzenia dialogu. W Krakowie łagodził szorstkość i butę wielkiego mistrza Marcina Truchsess von Wetzhausena. W 1480 roku powierzono mu urząd wielkiego szpitalnika i komtura w Pokarminie. Po śmierci wielkiego mistrza w 1489 roku powierzono mu namiestnictwo w Zakonie, a niedługo potem Kapituła Zakonu wybrała go wielkim mistrzem. Johann nie zwlekał, tak jak jego poprzednicy, ze złożeniem hołdu lennego królowi polskiemu Kazimierzowi Jagiellończykowi, co stało się w Radomiu 18 listopada 1489 roku.

Czasy Johanna von Tieffen to okres względnego spokoju, który sprzyjał ożywieniu osadnictwa i dalszej kolonizacji Prus. Osadnicy, w szczególności szlachta polska z Mazowsza, osiedlali się w okolicach Pisza i Ełku. Zmagając się politycznie z biskupem warmińskim Łukaszem Watzenrode, które dążył do zjednoczenia Prus Królewskich i Krzyżackich pod swoją duchową protekcją, walczył z zaproponowanym przez biskupa projtem przeniesienia Zakonu na Podole, gdzie miałby walczyć z Turkami. Plany te wspierał kolejny król Polski, Jan Olbracht. Jednak wsparcie króla rzymskiego Maksymiliana Habsburga, przeciwnika Jagiellonów w Czechach i w Polsce, pozwoliło Johannowi na zablokowanie tego projektu.

Zgodnie z postanowieniami pokoju toruńskiego z 1466 roku, na rządanie Jana Olbrachta wybierającego się na wojnę z Turkami, Johann wystawił (tylko) około 400 wojowników, których poprowadził osobiście do boju. Zmarł chory na czerwonkę w trakcie wyprawy we Lwowie 25 sierpnia 1497 roku. Kondukt żałobny z ciałem wielkiego mistrza dotarł do Królewca 22 września, gdzie został pochowany w katedrze. (PWNK. 171)

<table class="center">
  <tr>
    <th>Nr kat.</th>
    <td>167</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1492-1497</td>
  </tr>
  <tr>
    <th>Nominał</th>
    <td>Grosz (1492-1525)</td>
  </tr>
  <tr>
    <th>Mennica</th>
    <td>Królewiec</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,43</td>
  </tr>
  <tr>
    <th>Średnica [mm]</th>
    <td>20,5</td>
  </tr>
  <tr>
    <th>Awers</th>
    <td><img src="images/0167 - 1492-1497 - grosz krzyzacki - Johann von Tieffen - awers.jpg"/></td>
  </tr>
  <tr>
    <th>Opis awersu</th>
    <td>Tarcza Wielkiego Mistrza na tle długiego krzyża, MAGS-T  IOhN-S • DET-IFENI</td>
  </tr>
  <tr>
    <th>Rewers</th>
    <td><img src="images/0167 - 1492-1497 - grosz krzyzacki - Johann von Tieffen - rewers.jpg"/></td>
  </tr>
  <tr>
    <th>Opis rewersu</th>
    <td>Tarcza zakonna na tle długiego krzyża, MONE-TA • DN-ORVM-PRVS •</td>
  </tr>
  <tr>
    <th>Literatura</th>
    <td>Neumann 31; Vossberg §102/1117; Kopicki 9045 (R3)</td>
  </tr>
  <tr>
    <th>Uwagi</th>
    <td>W CORPT. 48 pokazano charakterystyczne litery gotyckie wystepujące na monetach</td>
  </tr>
</table>


[Powrót](../)