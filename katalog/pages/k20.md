[Powrót](../)


## Monety Królestwa Polskiego Kongresowego - okres autonomii (1815-1830)

Rys historyczny oraz bardziej szczegółowy opis mennictwa Kongresówki znajduje się na stronie [Monety Księstwa Kongresowego](https://pl.wikipedia.org/wiki/Monety_Kr%C3%B3lestwa_Kongresowego).

### Sekcje
- [Wstęp](#m1)
- [Monety](#m2)


<a id='m1'></a>
### Wstęp
Kongres wiedeński, likwidując przemiany polityczne dokonane w Europie w okresie rewolucji francuskiej i rządów Napoleona, zdecydował w 1815 roku o losie Polski. Na jej ziemiach wyznaczono nowe granice państwowe: Wielkopolska wróciła do Prus, Kraków z okolicą stał sie Wolnym Miastem pod protektoratem trzech mocarstw, a na obszarze środkowej części dawnej Rzeczypospolitej (Warszawa, Radom, Kielce, Lublin) powstało Królestwo Polskie. Obdarzone dużą autonomią (osobny rząd, własny sejm i język polski w życiu publicznym i w urzędach), w rzeczywistości uzależnione było od Rosji (unia personalna). Królem polskim automatycznie został car rosyjski Aleksander I (1815-1825), a następnie Mikołaj I (1825-1831). Osobę króla zastępował na co dzień namiestnik. Królestwo miało własny rząd, sejm i wojsko. Ustrój polityczny określała konstytucja z 1815 roku. Jednostką pieniężną w tym okresie był złoty polski.

Monety zaczęto wybijać w 1816 roku w mennicy warszawskiej dzięki liberalnej polityce cara Aleksandra I. Nowy system likwidował tradycyjne polskie jednostki monetarne talary i dukaty. Złote monety 25- i 50-złotowe przyjęły nazwę pojedynczych i podwójnych złotych królewskich. Teksty na monetach zostały całkowicie spolszczone, po raz pierwszy na monetach rosyjskich pojawił się portret władcy (monety Kongresówki były w pełni zgodne z systemem monetarnym Rosji, ale nadal oparte o grzywnę kolońską). 1 złp równy był 15 rosyjskim kopiejkom. (HTP. 200) Pieniądze papierowe emitował Bank Polski utworzony w 1828 roku. Pełnego ujodnolicenia monety polskiej z rosyjską (pod względem systemu wagowego zołotnikowego) dokonano już po zdławieniu powstania listopadowego w 1834 roku.

Dla użytku kolekcjonerów wybito w 1857 w Mennicy Warszawskiej (MW) oraz po jej zamknięciu w 1859 roku w mennicy Petersburskiej (NP) niektóre rzadkie grosze i trojaki z miedzi. Wszystkie monety nowego bicia różnią się nieco od obiegowych i są z reguły pięknie zachowane, ponieważ nigdy nie były w obiegu. Monety te są wybite z datą 1815.

Z Dziesięć wieków pieniądza polskiego H.Cywińskiego str. 161:
- 1 złp = 15 kopiejek
- 1 rubel = 6 złp i 20 groszy

Znakami menniczymi na monetach są pierwsze litery imion i nazwisk kolejnych intendentów MW:
- IB - Jakub Benicke (1811-1827)
- FH - Fryderyk Hunger (1827-1830)
- KG - Karol Gronau (1830-1834)
- IP - Jerzy Pusch (1834-1843)

Więcej w:
- Katalogu Monet Polskich 1764-1864 Kamiński-Kopicki, na str. 144
- Dziejach monety polskiej Szwagrzyka od str. 257
- WCN50 od str. 178 
- HPT od str. 199
- WCN65 od str. 154


<a id='m2'></a>
### Monety

<table class="center">
  <tr>
    <th>Nr kat.</th>
    <td>151</td>
  </tr>
  <tr>
    <th>Rok</th>
    <td>1824</td>
  </tr>
  <tr>
    <th>Lata emisji</th>
    <td>1822-1826</td>
  </tr>
  <tr>
    <th>Nominał</th>
    <td>1 grosz polski IB z MIEDZI KRAIOWEY - Akeksander I</td>
  </tr>
  <tr>
    <th>Mennica</th>
    <td>Warszawa</td>
  </tr>
  <tr>
    <th>Materiał</th>
    <td>Cu</td>
  </tr>
  <tr>
    <th>Waga [g]</th>
    <td>2,80</td>
  </tr>
  <tr>
    <th>Średnica [mm]</th>
    <td>19</td>
  </tr>
  <tr>
    <th>Awers</th>
    <td><img src="images/0151 - 1824 - 1 grosz polski - Alexander I - awers.jpg"/></td>
  </tr>
  <tr>
    <th>Opis awersu</th>
    <td>Orzeł rosyjsko-polski (Dwugłowy orzeł z trzema koronami, w prawej nodze trzyma miecz i berło, a w lewej kulę z krzyżem. Na piersi, na tle płaszcza gronostajowego, tarcza herbowa z Orłem polskim.), po bokach ogona inicjały I.-B. (Jakub Benik, intendent mennicy w latach 1815-1817 - niezgodność z rokiem 1824 podanym na rewersie?)</td>
  </tr>
  <tr>
    <th>Rewers</th>
    <td><img src="images/0151 - 1824 - 1 grosz polski - Alexander I - rewers.jpg"/></td>
  </tr>
  <tr>
    <th>Opis rewersu</th>
    <td>Napis w 4 wierszach poziomo: oznaczenie nomiału "1" | GROSZ | POLSKI | 1824. W dolnej części monety w otoku napis: Z MIEDZI KRAIOWEY (. - kropka nieczytelna?)</td>
  </tr>
  <tr>
    <th>Literatura</th>
    <td>Plage3 214</td>
  </tr>
  <tr>
    <th>Uwagi</th>
    <td>Zwykle napis Z MIEDZI KRAIOWEY (nasuwa skojarzenia z monetami Stanisława Augusta, tutaj informacja ta miała wzmacniać dumę i pokazywać aspiracje krolestwa, a także być świadecwem polskiego górnictwa i hutnictwa. Srebro pochodziło z kopalni olkuskich, zaś miedź z podkieleckich kopalni w Miedzianej Górze i Miedziance (HPT. 200, WCN65. 159)</td>
  </tr>
</table>

<table class="center">
  <tr>
    <th>Nr kat.</th>
    <td>47</td>
  </tr>
  <tr>
    <th>Rok</th>
    <td>1828</td>
  </tr>
  <tr>
    <th>Lata emisji</th>
    <td>Aleksander I: 1816-1825, Mikołaj I: 1828-1835</td>
  </tr>
  <tr>
    <th>Nominał</th>
    <td>1 grosz - F.H. Mikołaj I</td>
  </tr>
  <tr>
    <th>Mennica</th>
    <td>Warszawa</td>
  </tr>
  <tr>
    <th>Materiał</th>
    <td>Cu</td>
  </tr>
  <tr>
    <th>Waga [g]</th>
    <td>2,89</td>
  </tr>
  <tr>
    <th>Średnica [mm]</th>
    <td>19</td>
  </tr>
  <tr>
    <th>Awers</th>
    <td><img src="images/0047 - 1828 - 1 grosz polski - Krolestwo Polskie - awers.jpg"/></td>
  </tr>
  <tr>
    <th>Opis awersu</th>
    <td>Orzeł rosyjsko-polski (Dwugłowy orzeł z trzema koronami, w prawej nodze trzyma miecz i berło, a w lewej kulę z krzyżem. Na piersi, na tle płaszcza gronostajowego, tarcza herbowa z Orłem polskim.), po bokach ogona inicjały F.-H. (Fryderyk Hunger, intendent mennicy w latach 1827-1830)</td>
  </tr>
  <tr>
    <th>Rewers</th>
    <td><img src="images/0047 - 1828 - 1 grosz polski - Krolestwo Polskie - rewers.jpg"/></td>
  </tr>
  <tr>
    <th>Opis rewersu</th>
    <td>Napis w 4 wierszach poziomo: oznaczenie nomiału "1" | GROSZ | POLSKI | 1828</td>
  </tr>
  <tr>
    <th>Literatura</th>
    <td>HPT. 199; Bitkin 1055; Plage3 220; Berezowski 0,2 zł</td>
  </tr>
  <tr>
    <th>Uwagi</th>
    <td></td>
  </tr>
</table>


[Powrót](../)