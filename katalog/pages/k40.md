[Powrót](../)


## Kazimierz III Wielki (1333-1370, koronowany w 1333)

### Sekcje
- [Wstęp](#m1)
- [Monety](#m2)


<a id='m1'></a>
### Wstęp
Kazimierz III Wielki (ur. 30 kwietnia 1310 w Kowalu, zm. 5 listopada 1370 w Krakowie) – najmłodszy syn Władysława I Łokietka i Jadwigi Bolesławówny, król Polski w latach 1333–1370, ostatni monarcha z dynastii Piastów na tronie polskim. W historiografii jest uważany za jednego z najwybitniejszych władców Polski.

Kazimierz III Wielki przedkładał rozwiązania dyplomatyczne nad militarne, unormował stosunki z królestwem Czech i zakonem krzyżackim. W 1335 udało mu się uzyskać od czeskiego króla Jana Luksemburskiego zrzeczenie się pretensji do polskiego tronu. Ostatecznie w 1348 w Namysłowie zawarł pokój z Czechami na zasadzie status quo nie zrzekając się praw do Śląska. Na mocy pokoju kaliskiego z 1343 odzyskał zajęte przez Krzyżaków Kujawy i ziemię dobrzyńską, w zamian zrzekając się tymczasowo praw do Pomorza Gdańskiego. Kazimierz zrzekł się praw do całego Śląska podczas układu w Pradze w 1356 roku. Głównym sojusznikiem Kazimierza Wielkiego na arenie międzynarodowej było królestwo Węgier. Z pomocą węgierską w latach 1340–1349 przyłączył do Polski większą część Rusi Halicko-Włodzimierskiej. W polityce wewnętrznej doprowadził do kodyfikacji prawa (statuty wiślicko-piotrkowskie), rozbudowy systemu obrony państwa oraz rozwoju miast. W 1364 ufundował Akademię Krakowską.

Chociaż był czterokrotnie żonaty, nie pozostawił legalnego następcy. Po śmierci Kazimierza – na mocy wcześniejszych układów – tron polski przypadł jego siostrzeńcowi, Ludwikowi Węgierskiemu.

Rozpoczęte przez Władysława Łokietka dzieło reformy polskiego systemu monetarnego podjął Kazimierz Wielki. Miała ona z jednej strony być czynnikiem spajającym ziemie polskie po okresie rozbicia dzielnicowego, z drugiej zaś manifestowała pozycję władcy polskiego na arenie europejskiej. Przygotowania do reformy trwały długo. Miała być wyrazem swego rodzaju programu politycznego Kazimierza Wielkiego, wyrażonego już w statutach wielkopolskich. W ujęciu króla Polska miała stać się krajem rządzonym przez jednego władcę, w którym obowiązuje jedno prawo, w obiegu zaś znajduje się jedna moneta. Ostatni postulat wprowadzono dopiero pod koniec panowania monarchy. Wysiłki Kazimierza w sprawie ujednolicenia systemu monetarnego (na zdobywanych ziemiach były inne systemy monetarne i koronny się nie przyjął) nie powiodły się, i miały się urzeczywistnić dopiero 200 lat później, w 1580 roku za panowania Stefana I Batorego.

Podstawę systemu monetarnego stanowił skojec, będący wyłącznie jednostką obrachunkową, niemającą odzwierciedlenia w monecie. Wartością odpowiadał on dwóm groszom, które dzieliły się na dwa kwartniki zwane dużymi, czyli półgrosze. Z kolei półgrosze równały się dwóm ćwierćgroszom, to jest kwartnikom małym, czy inaczej półkwartnikom. Pospolite monety reprezentowały denary i obole. Pierwsze stanowiły 1/16 a drugie 1/32 grosza. Oparcie się na systemie groszowym było świadomym nawiązaniem do stosunków panujących na terenie Czech. W przeciwieństwie jednak do naszego południowego sąsiada, który pozyskiwał srebro z kopalń w Kutnej Horze, niedostatki rodzimego kruszcu miały istotny wpływ na emisję polskich monet. Ograniczały produkcję groszy, zawierających największą ilość srebra. W przypadku półgroszy prowadziły do zmniejszania zawartości kruszcu, a tym samym utraty ich wartości.

W 1334 Kazimierz wprowadza jedną wspólną monetę dla królestwa i zmienia nominalną wartość denara tak, że na grosz obrachunkowy przypadada teraz 16 denarów, a nie 12, przywracając zgodność grzywny obrachunkowej z wagową (czyli z grzywny bito 768 denarow = 48x16). Układ ten utrwalił się na cały XIV w. Było to przywrócenie równowartości grzywny obrachunkowej i wagowej (i dewaluacja monety denarowej w stosunku 3:4). Denary Władysława Łokietka, początkowo zapewniające równowartość grzywny obrachunkowej i grzywny wagowej, podlegały stopniowej deprecjacji, stąd zmiana z 12 na 16 denarów przywracała tę równowagę. W królestwie leżała wtedy tylko Małopolska, Śląsk pozostawał pod zwierzchnością czeską, Mazowsze było poza królestwem, a na Kujawach i w Wielkopolsce obowiązywał inny system pieniężny (brakteaty i szelągi), ale o większej zawartości kruszcu, więc denarki krakowskie i brakteaty miały taką samą wartość (choć inną wagę, brakteaty były nieco lżejsze). System pieniężny za Kazimierza Wielkiego po wszystkich reformach można przedstawić tak: 
- grzywna krakowska (197,68 gr srebra) = 4 wiardunki = 4 * 6 skojców (24) = 4 * 6 * 4 kwartniki (96) = 48 groszy (tzw. szerokich),
- 1 grosz szeroki = 2 kwartniki duże koronne (1/4 skojca) = 4 ćwierćgrosze (kwartniki małe) = 16 denarów = 32 obole (tych ostatnich znamy tylko kilka egzemplarzy). Najbardziej znaczny był obieg kwartników (półgroszy, kwartnik = 1/4 skojca, czyli 1/96 grzywny, czyli 1/2 grosza).

Na temat **addicio (agio)** można przeczytać w Dziesięc wieków pieniądza polskiego Henryka Cywińskiego, str. 36: Kwartniki miały kurs 1/2 grosza, ale pod względem wartości kruszcu były warte 1/4 grosza. Płacąc nie w groszach (praskich), lecz w kwartnikach, trzeba było dopłacić dodatek wyrównawczy, tzw. **adżio**. Np. za grzywnę srebra zamiast 96 kwartników, trzeba było zapłacić 120 (2 kopy). System Kazimierza nie utrzymał się, gdyż z braku wystarczającej ilościu kruszcu nie zdołano nasycić rynku polską monetą, ludzię ciągle korzystali z groszy czeskich o większej zawartości srebra niż krakowskie oraz proporcjonalnie inne polskie monety (DMK 29-30). Ograniczono się więc do bicia kwartników (dużych koronnych).

Więcej w Dziesięc wieków pieniądza polskiego Henryka Cywińskiego, str. 33, PG. 212. Ciekawy rys historyczny w HPNZP. 108.


Pierwsza wzmianka o półgroszach pochodzi z 1367 roku. Już niedługo później jego realna wartość spadła z 1/2 do 1/3 grosza. Półgrosze wybijano w Krakowie. Wyróżniamy dwa zasadnicze typy, różniące się rysunkiem na awersie. W obu przypadkach awers przedstawiał króla siedzącego na tronie. W pierwszym typie władca trzymał jabłko królewskie w wyciągniętej prawej dłoni, w drugim jabłko znajdowało się w ręce trzymanej przy piersi. Zróżnicowana była także waga półgroszy. Wahała się od niespełna 1 do nieznacznie ponad 2 gramów, co z jednej strony wyjaśnia stopniową utratę wartości, z drugiej zaś ukazuje trudności w utrzymaniu jednolitego standardu wybijanej monety ([źródło])(https://wmuzeach.pl/wszystkie-obiekty/CzvBct7jP2xGvTHeI6If_polgrosz-kazimierza-wielkiego-).


<a id='m2'></a>
### Monety

<table class="center">
  <tr>
    <th>Nr kat.</th>
    <td>168</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1360-1370</td>
  </tr>
  <tr>
    <th>Nominał</th>
    <td>Kwartnik duży koronny (półgrosz)</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,67</td>
  </tr>
  <tr>
    <th>Średnica [mm]</th>
    <td>22</td>
  </tr>
  <tr>
    <th>Awers</th>
    <td><img src="images/0168 - 1333-1370 - kwartnik wielki koronny polgrosz - Kazimierz I Wielki - awers.jpg"/></td>
  </tr>
  <tr>
    <th>Opis awersu</th>
    <td>Duża postać króla siedzącego na wprost na tronie skrzyniowym z berłem (i jabłkiem przy piersi), po bokach brak wstążek. W otoku zewnętrznym legenda: ✠ MONETA ↑ KAZIMIRI</td>
  </tr>
  <tr>
    <th>Rewers</th>
    <td><img src="images/0168 - 1333-1370 - kwartnik wielki koronny polgrosz - Kazimierz I Wielki - rewers.jpg"/></td>
  </tr>
  <tr>
    <th>Opis rewersu</th>
    <td>W polu Orzeł piastowski z głową w lewo, nad skrzydłami wstążki, w otoku zewnętrznym legenda: ✠ REGIS ↓ POLONIE • K :</td>
  </tr>
  <tr>
    <th>Literatura</th>
    <td>Kop. 342; Str. 25; BRP Kazimierz Wielki 16; Gum.H. 359, WPN 10 str. 73-81 (Warszawski Pamiętnik Numizmatyczny)</td>
  </tr>
  <tr>
    <th>Uwagi</th>
    <td>Kwartniki koronne były wszystkie bite w Krakowie i nie były bite z groszy praskich (Ag, Cu, Pb). Ich skład pierwiastkowy zawiera śladowe ilości złota tak jak w przypadku monet węgierskich (Ag, Cu, Pb, Au). Monety te były bite nie wcześniej niż w 1356 roku, kiedy to Kazimierz powołał sąd magdeburski w Krakowie (orły na rewersie wzorowane były na orle z pięczęci sądu).</td>
  </tr>
</table>

<table class="center">
  <tr>
    <th>Nr kat.</th>
    <td>161</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1360-1370</td>
  </tr>
  <tr>
    <th>Nominał</th>
    <td>Kwartnik (groszyk) ruski</td>
  </tr>
  <tr>
    <th>Mennica</th>
    <td>Lwów</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,26</td>
  </tr>
  <tr>
    <th>Średnica [mm]</th>
    <td>18,5</td>
  </tr>
  <tr>
    <th>Awers</th>
    <td><img src="images/0161 - 1333-1370 - groszyk ruski - Kazimierz I Wielki - awers.jpg"/></td>
  </tr>
  <tr>
    <th>Opis awersu</th>
    <td>W obwodzie z czterech podwojonych łuków (czterolistna obwódka) złożonym ukoronowana litera K, z boków po trzy pierścienie, pod literą pierścień, całe przedstawienie w czwórłuku, w zewnętrznych kątach po pierścieniu. W otoku legenda: ✠ REGIS : POLONIE (na niektórych REGIS POLONIE K(asimiri))</td>
  </tr>
  <tr>
    <th>Rewers</th>
    <td><img src="images/0161 - 1333-1370 - groszyk ruski - Kazimierz I Wielki - rewers.jpg"/></td>
  </tr>
  <tr>
    <th>Opis rewersu</th>
    <td>W zwykłym perłowym obwodzie lew ruski wspięty/kroczący w lewo (godło terytorialne Rusi Czerwonej), w otoku legenda: ✠ MONETΛ ∘ DOI (Domini) ∘ RVCSIE ∘ K(asimiri) ∘</td>
  </tr>
  <tr>
    <th>Literatura</th>
    <td>Kop. 3047 (R5); Str. 31; Gum.P. 481; Frynas P.12.18 (R); Gum.H. 367; Kрижанивский 1.5.9 (R6)</td>
  </tr>
  <tr>
    <th>Uwagi</th>
    <td>Pierwsze znane monety ruskie, wybijane krótko, dobrej jakości i próby. Ostatnie roczniki były tak podłe, że już 4 za grosza rządano.<br /><br />Srebro na wybicie kwartników (zwanych też groszykami) pozyskiwano głównie z przetopionych monet tatarskich i węgierskich. Napis na monecie tłumaczy się jako: Moneta pana Rusi, króla Polski Kazimierza.</td>
  </tr>
</table>


[Powrót](../)