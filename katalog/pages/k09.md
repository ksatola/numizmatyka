[Powrót](../)


## Aleksander I Jagiellończyk (1492-1506, koronowany w 1501)

### Sekcje
- [Wstęp](#m1)
- [Monety](#m2)


<a id='m1'></a>
### Wstęp

Aleksander I Jagiellończyk, czwarty syn Kazimierza Jagiellończyka i Elżbiety Habsburżanki, brat króla Jana Olbrachta, po śmierci Kazimierza Jagiellończyka od 20 lipca 1492 r. władał Wielkim Księstwem Litewskim, co równoznaczne było z zerwaniem unii personalnej pomiędzy Litwą i Koroną.

Znał język litewski, był zarazem ostatnim wielkim księciem litewskim posiadającym tę umiejętność. Książę dbał o rozwój stołecznego Wilna, jak i o sprawy ważne dla państwa. Korzystał z pomocy litewskich doradców oraz zapewnił Wielkiemu Księstwu Litewskiemu samodzielność w prowadzeniu polityki zagranicznej. Nigdy nie doszło do konfliktu między nim a jego starszym bratem na tronie polskim. W latach 1492–1494 stoczył wojnę z Wielkim Księstwem Moskiewskim, zakończoną stratą Wiaźmy i utratą kontroli nad częścią Księstw Wierchowskich. Starając się o ułożenie pokojowych stosunków Litwy z Moskwą, 18 lutego 1495 ożenił się z Heleną, córką wielkiego księcia moskiewskiego Iwana III Srogiego (1440-1505) i Zofii Paleolog. Jednakże w 1500 r. wojska ruskie zajęły część Zadnieprza i zagroziły Smoleńskowi, rozpoczynając nową wojnę litewsko-moskiewską. 3 marca 1501 zawarł w Wilnie sojusz przeciwko Wielkiemu Księstwu Moskiewskiemu z mistrzem krajowym Inflant zakonu krzyżackiego Wolterem von Plettenbergiem (1450-1535). Po śmierci Jana I Olbrachta, został 3 października 1501 wybrany na jego następcę przez sejm walny obradujący w Piotrkowie. Zawiadomiony przez delegację Sejmu z biskupem Boryszewskim na czele, pilnie podążył z Litwy do Krakowa po koronę polską, licząc na polskie wsparcie w wojnie z Moskwą.

12 grudnia 1501 w katedrze na Wawelu koronowany został na króla Polski przez najmłodszego syna Kazimierza Jagiellończyka i swojego brata arcybiskupa gnieźnieńskiego i prymasa Polski kardynała Fryderyka Jagiellończyka (1468-1503) w obecności m.in. matki Elżbiety Rakuszanki. Żona Aleksandra nie została koronowana na królową Polski, czemu sprzeciwiali się biskupi, gdyż wyznawała wiarę prawosławną. Koronę uzyskał dopiero po podpisaniu dwóch aktów ustrojowych, przygotowanych przez możnowładców polskich: o zrzeczeniu się swych praw dziedzicznych do Litwy i zacieśnieniu unii polsko-litewskiej (unia mielnicka, 1501) oraz przyznaniu władzy w kraju senatowi na mocy przywileju mielnickiego, co rychło nastąpiło. Było to równoznaczne z poddaniem króla kontroli magnatów.

Sobiepańskiej władzy magnaterii przeciwdziałała jednakże szlachta, uchwalając na Sejmie w Radomiu w 1504 r. ustawy, zabraniające łączenia wysokich urzędów w jednym ręku i ograniczające rozdawnictwo dóbr królewskich. Sejm ten ustalił też organizację i kompetencje najwyższych urzędów państwowych. Lekkomyślne dysponowanie zasobami skarbu doprowadziło do jego opustoszenia, co uniemożliwiało odpieranie najazdów tatarskich i wołoskich.

28 marca 1503 podpisano sześcioletni rozejm, kończący wojnę moskiewską. Na jego mocy 1/3 terytorium Wielkiego Księstwa Litewskiego znalazła się pod okupacją moskiewską. W 1504 roku król odwiedził Gdańsk, gdzie potwierdził jego przywileje. Z 1503 roku ma też pochodzić emisja dukata (nie znamy żadnego egzemplarza tej monety), więcej w HPT. 74.

W 1505 r. kolejny sejm w Radomiu uchwalił konstytucję praw Nihil novi, uzupełnioną przez monarchę zapisem: „Gdybyśmy cokolwiek przeciw wolnościom, przywilejom, swobodom i prawom Królestwa uczynili, uznajemy to ipso facto (łac. tym samym) za nieważne i żadne.”, według której król nie mógł nic nowego w tych sprawach postanowić bez zgody izby poselskiej i senatu. Na tymże sejmie zatwierdzono również tzw. „Statut Łaskiego” spisany przez kanclerza wielkiego koronnego Jana Łaskiego, stanowiący zbiór przywilejów szlacheckich i kościelnych oraz praw miejskich, obowiązujących w Królestwie.

Mimo że ślub Aleksandra I z Heleną Moskiewską nie spełnił założonych celów politycznych, samo małżeństwo Aleksandra Jagiellończyka (jedyny oficjalny związek polskiego władcy z córką księcia moskiewskiego) uważa się za udane. Źle układały się natomiast zarówno stosunki Heleny z teściową (królową wdową Elżbietą Rakuszanką), jak i z polskimi elitami możnowładczymi oraz kościelnymi. Powodem była niechęć królowej do zmiany wyznania (do końca życia pozostała przy prawosławiu).

Aleksander kontynuował bicie półgroszy i denarów w otwartej w 1502 roku krakowskiej mennicy. Poświadczeniem istnienia tych drugich, poza zachowaną decyzją Sejmu z 1506 roku, jest tylko jeden znany dziś egzemplarz. Z czasami Aleksandra wiążą się także dwie inne, nieistniejące dziś monety - znany jedynie ze źródeł pisanych i zaginiony w XVIII wieku czerwony złoty (tzw. dukat Aleksandra) i gdański półryal, zachowany w postaci odbitek wykonanych odnalezionym w 1839 roku, a dziś ponownie zaginionym stemplem.

Aleksander, zanim został koronowany, władał na Litwie, gdzie wprowadził monetę o wyższej wartości - półgrosze. Były one bite w Wilnie, podobnie jak "pieniądze", do śmierci króla w 1506 roku. System monetarny Litwy był inny od obowiązującego w Polsce i oparty na wciąż obiegających tam groszach praskich. Aleksander Jagiellończyk jest jedynym polskim królem, którego grób znajduje się na Litwie.

Mając duże ograniczenia w biciu monet w Koronie, otworzył mennicę w Wilnie, gdzie bił monety o mniejszej stopie menniczej.

Więcej w GumP. 43.


<a id='m2'></a>
### Monety

<table class="center">
  <tr>
    <th>Nr kat.</th>
    <td>12</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1495-1501</td>
  </tr>
  <tr>
    <th>Nominał</th>
    <td>Denar litewski (pieniądz) - gotyckie A</td>
  </tr>
  <tr>
    <th>Mennica</th>
    <td>Wilno</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>0,33</td>
  </tr>
  <tr>
    <th>Średnica [mm]</th>
    <td>13</td>
  </tr>
  <tr>
    <th>Awers</th>
    <td><img src="images/0012 - 1492-1506 - denar - Aleksander Jagiellonczyk - awers.jpg"/></td>
  </tr>
  <tr>
    <th>Opis awersu</th>
    <td>Pogoń, z tyłu rycerza zwykle litera A gotycka (może być renesansowa, gotycka lub żadna)</td>
  </tr>
  <tr>
    <th>Rewers</th>
    <td><img src="images/0012 - 1492-1506 - denar - Aleksander Jagiellonczyk - rewers.jpg"/></td>
  </tr>
  <tr>
    <th>Opis rewersu</th>
    <td>Orzeł bez korony, pióra na boki</td>
  </tr>
  <tr>
    <th>Literatura</th>
    <td>Kop. 3120 (R); Str. 84; Gum.P. 549</td>
  </tr>
  <tr>
    <th>Uwagi</th>
    <td>Pieniądz = 1/10 grosza</td>
  </tr>
</table>

<table class="center">
  <tr>
    <th>Nr kat.</th>
    <td>14</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1495-1506</td>
  </tr>
  <tr>
    <th>Nominał</th>
    <td>Półgrosz litewski - gotyckie litery</td>
  </tr>
  <tr>
    <th>Mennica</th>
    <td>Wilno</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,13</td>
  </tr>
  <tr>
    <th>Średnica [mm]</th>
    <td>20</td>
  </tr>
  <tr>
    <th>Awers</th>
    <td><img src="images/0014 - 1492-1506 - polgrosz - Aleksander Jagiellonczyk - awers.jpg"/></td>
  </tr>
  <tr>
    <th>Opis awersu</th>
    <td>Pogoń, w koło ALEXANDRI ∘ MON[eta]</td>
  </tr>
  <tr>
    <th>Rewers</th>
    <td><img src="images/0014 - 1492-1506 - polgrosz - Aleksander Jagiellonczyk - rewers.jpg"/></td>
  </tr>
  <tr>
    <th>Opis rewersu</th>
    <td>W perłowym obwodzie Orzeł, w otoku ✠ MAGNI ∘ DVC[ducis] LITVANIE</td>
  </tr>
  <tr>
    <th>Literatura</th>
    <td>Kop. 3123; Str. 83; Gum.P. 550; Huletski-Bagdonas-Darashkevich H1.A (RV)</td>
  </tr>
  <tr>
    <th>Uwagi</th>
    <td>Odmiana z legendą gotycką (są też legendy gotycko-renesansowe oraz czysto renesansowe). Jest też wersja bez obwódki przy Pogoni - Kop. 3122)</td>
  </tr>
</table>

<table class="center">
  <tr>
    <th>Nr kat.</th>
    <td>114</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1502-1506</td>
  </tr>
  <tr>
    <th>Nominał</th>
    <td>Półgrosz koronny</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,06</td>
  </tr>
  <tr>
    <th>Średnica [mm]</th>
    <td>18</td>
  </tr>
  <tr>
    <th>Awers</th>
    <td><img src="images/0114 - 1492-1506 - polgrosz - Aleksander Jagiellonczyk - awers.jpg"/></td>
  </tr>
  <tr>
    <th>Opis awersu</th>
    <td>W obwodzie Orzeł ukoronowany, w otoku ✠ ALEXANDER ⦂ DEI ⦂ G ⦂ REX</td>
  </tr>
  <tr>
    <th>Rewers</th>
    <td><img src="images/0114 - 1492-1506 - polgrosz - Aleksander Jagiellonczyk - rewers.jpg"/></td>
  </tr>
  <tr>
    <th>Opis rewersu</th>
    <td>W perełkowym obwodzie korona z soczewkowatą obręczą, w otoku ✠ MONETA ⦂ REGIS ⦂ POLONIE</td>
  </tr>
  <tr>
    <th>Literatura</th>
    <td>Kop. 389; Str. 82</td>
  </tr>
  <tr>
    <th>Uwagi</th>
    <td>Korona zamiast pogoni na rewersie</td>
  </tr>
</table>


[Powrót](../)