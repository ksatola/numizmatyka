[Powrót](../)


## Monety Augusta II Mocnego Sasa (1697-1706, 1709-1733, koronowany w 1697)

Rys historyczny oraz bardziej szczegółowy opis mennictwa Augusta II znajduje się na stronie [Monety Augusta II Mocnego](https://pl.wikipedia.org/wiki/Monety_Augusta_II_Mocnego).

### Sekcje
- [Wstęp](#m1)
- [Monety](#m2)


<a id='m1'></a>
### Wstęp
August II urodził się 12 maja 1670 roku w Dreźnie. W roku 1964 został elektorem saskim jako Fryderyk August I (uznawany tam za wybitnego władcę), a po przejściu na katolicyzm w roku 1697 wybrano go, przy poparciu Rosji i Austrii, na króla Polski. Wskutek niepowodzeń w wojnie ze Szwecją, w którą uwikłał również Polskę, zmuszony był w roku 1706 abdykować na rzecz Stanisława Leszczyńskiego. Jednak po porażce Szwedów w bitwie pod Połtawą w roku 1709 ponownie objął tron polski. Po śmierci cesarza Józefa I w roku 1711 jako elektor saski i książę rzeszy niemieckiej objął wikariat (namiestnictwo) cesarstwa. Zmarł w Warszaie 1 lutego 1733 roku.

W okresie jego panowania trwał i pogłębiał się niebywały chaos monetarny. Unia personalna z Saksonią nie oznaczała unii monetarnej. W kraju w obiegu były bite w dużych ilościach za panowania króla Jana II Kazimierza szelągi miedziane zwane boratynkami, mniej liczne tymfy oraz szóstaki i orty bite za panowania króla Jana III Sobieskiego. Poza monetami wymienionymi wyżej, były w obiegu monety z innych krajów: szwedzkie, brandenburskie i wiele innych (sporo z nich fałszywych). Stan ten narażał ludność na poważne straty. Sejm nie wyraził zgody na bicie monety w Polsce za panowania obu Sasów (Augusta II i jego syna Augusta III). (HPT. 138) Nie mogąc tego robić legalnie w Polsce, król August II bił monety dla Polski (monety koronne) w mennicach saskich (Lipsk), ale monet tych wybito również stosunkowo niewiele. Niewiele monet wybiły też mennice miejskie (zob. poniżej), ich emisje nie odegrały roli ekonomicznej. Można by było też uznać, że monety bite bez zgody sejmu, noszą znamiona fałszerstwa.

Pogłębiający się chaos monetarny i wzrost popytu na dawną monetę o lepszej wartości (cena dobrej monety stale rosła i trzeba było za nią płacić coraz większą ilość monet miedzianych) był jednym z powodów, że na sejmie pacyfikacyjnym w 1717 roku (sejm niemy, nikt oprócz marszałka nie mógł zabrać głosu podczas obrad) podjęto uchwałę ustalającą ceny monet płacone w drobnej monecie miedzianej (licząc po 30 groszy za 1 złp lub 3 szelągi za grosz). Ustawa to nie była jednak w stanie poprawić radykalnie stosunków monetarnych w kraju, szczególnie na dłuży okres czasu (stosunek wartości złota do srebra w Polsce ustalono na 1:13.85, a na zachodzie był 1:15,07, co zapoczątkowało odpływ najpierw monet złotych, a przy ujemnym bilansie eksportu zaraz potem monet srebrnych - HPT. 139). System ten pozostał w mocy do czasów Stanisława Augusta Poniatowskiego:
- 1 dukat (czerwony złoty) = 18 złp = 540 groszy = 1620 szelągów
- 1 talar = 8 złp = 240 groszy = 720 szelągów
- 1 tymf = 1 ort = 18 groszy = 38 groszy = 114 szelągów (zachowano jednak 30-groszowego złotego polskiego jako jednostkę obrachunkową)
- 1 szóstak = 12 groszy 2 szelągi = 38 szelągów

W okresie panowania Augusta II działały następujące mennice:
- Grodno (otwarta bez zgody senatu w okresie walk między zwolennikami Augusta II a Stanisława Leszczyńskiego 1706) - monety oznaczone L-P na rewersie i herbem Waga (<a href="https://www.wilanow-palac.pl/ludwik_konstanty_pociej_1664_1730_ludzki_placz.html">Ludwik Pociej</a>, wielki podskarbi litewski)
- Gdańsk (tylko w 1698 oraz 1717 otwarta okazjonalnie w związku z przyjazdem króla, tylko dukaty, dwudukaty i miedziane szelągi)
- Toruń (tylko w 1702 i tylko dukaty)
- Elbląg (w 1713 roku wybiła jedynie próbny szeląg)
- Lipsk (monety koronne dla Polski bite na stopę krakowską, ale w zbyt małej ilości w stosunku do potrzeb)

Osobny rozdział stanowią monety bite przez Augusta II dla Saksonii (opis systemu w HPT. 140), na których podkreślał swoje powiązanie z Polską, podając w napisach na monetach piastowaną godność króla Polski oraz umieszczając herby polsko-litewskie przed saskimi, pod koroną królewską (tzw. monety sasko-polskie bite na inną niż polska stopę lipską). Na monetach tych występował jako Fryderyk August bez korony na głowie. W roku 1711, w którym August II pełnił funkcję wikariusza po śmierci cesarza Rzeszy, wybijano monety wikariacke.

Więcej w Katalogu Monet Polskich 1697-1763 Kamiński-Żukowski, na str. 11, Dzieje pieniądza polskiego H.Cywinskiego od str. 119, HPT. 137.


<a id='m2'></a>
### Monety

<table class="center">
  <tr>
    <th>Nr kat.</th>
    <td>150</td>
  </tr>
  <tr>
    <th>Rok</th>
    <td>1702</td>
  </tr>
  <tr>
    <th>Lata emisji</th>
    <td>1702-1706</td>
  </tr>
  <tr>
    <th>Nominał</th>
    <td>Szóstak</td>
  </tr>
  <tr>
    <th>Mennica</th>
    <td>Lipsk</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>3,28</td>
  </tr>
  <tr>
    <th>Średnica [mm]</th>
    <td>26 x 27</td>
  </tr>
  <tr>
    <th>Awers</th>
    <td><img src="images/0150 - 1702 - szostak Lipsk - August II Sas - awers.jpg"/></td>
  </tr>
  <tr>
    <th>Opis awersu</th>
    <td>Popiersie króla w prawo, w koronie i zbroi. W otoku: AUGUSTUS II D G REX POL & M D LIT & ELECT SAX</td>
  </tr>
  <tr>
    <th>Rewers</th>
    <td><img src="images/0150 - 1702 - szostak Lipsk - August II Sas - rewers.jpg"/></td>
  </tr>
  <tr>
    <th>Opis rewersu</th>
    <td>Trzy tarcze herbowe Polski, Litwy i Saksonii, nad nimi nominał VI, poniżej inicjały EP-H W otoku: GROS ARG SEX R POL & ELECT SAX 1702</td>
  </tr>
  <tr>
    <th>Literatura</th>
    <td>Kop. 2011 (R1); Merseb. 1652; Kahnt 2011</td>
  </tr>
  <tr>
    <th>Uwagi</th>
    <td>Wariant z literami EPH</td>
  </tr>
</table>

<table class="center">
  <tr>
    <th>Nr kat.</th>
    <td>110</td>
  </tr>
  <tr>
    <th>Rok</th>
    <td>1699</td>
  </tr>
  <tr>
    <th>Lata emisji</th>
    <td>1698-1733</td>
  </tr>
  <tr>
    <th>Nominał</th>
    <td>Halerz - ILH</td>
  </tr>
  <tr>
    <th>Mennica</th>
    <td>Drezno</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>0,4</td>
  </tr>
  <tr>
    <th>Średnica [mm]</th>
    <td>13</td>
  </tr>
  <tr>
    <th>Awers</th>
    <td><img src="images/0110 - 1699 - halerz drezno - August II Sas - awers.jpg"/></td>
  </tr>
  <tr>
    <th>Opis awersu</th>
    <td>XXXXXXXXXXXX</td>
  </tr>
  <tr>
    <th>Rewers</th>
    <td><img src="images/0110 - 1699 - halerz drezno - August II Sas - rewers.jpg"/></td>
  </tr>
  <tr>
    <th>Opis rewersu</th>
    <td>XXXXXXXXXXXX</td>
  </tr>
  <tr>
    <th>Literatura</th>
    <td>Kop. 10552; Kahnt 217</td>
  </tr>
  <tr>
    <th>Uwagi</th>
    <td></td>
  </tr>
</table>


[Powrót](../)