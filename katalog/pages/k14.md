[Powrót](../)


## Monety Jana II Kazimierza Wazy (1649-1668, koronowany w 1649)

Rys historyczny oraz bardziej szczegółowy opis mennictwa Jana Kazimierza Wazy znajduje się na stronie [Monety Jana II Kazimierza Wazy](https://pl.wikipedia.org/wiki/Monety_Jana_II_Kazimierza_Wazy).

### Sekcje
- [Wstęp](#m1)
- [Boratynki](#m2)
- [Orty](#m3)
- [Tymfy](#m4)


<a id='m1'></a>
### Wstęp
Jan Kazimierz, syn Zygmunta III Wazy, urodził się w 1609 roku w Krakowie. Obrany królem Polski w 1649, abdykował w 1668 nie mogąc zaradzić postępującemu upadkowi gospodarczemu kraju. Zmarł w Nevers we Francji w roku 1672.

Jan Kazimierz abdykował w 1668 roku. Abdykacja to dobrowolne lub przymusowe zrzeczenie się przez panującego władzy i przysługujacych mu z tego tytułu praw. W dziejach Polski odbyło się pięć abdykacji:
- Jan Kazimierz w 1668,
- August II Mocny (abdykacja czasowa w 1706 roku),
- Stanisław Leszczyński (dwukrotnie w latach 1709 i 1736),
- Stanisław August Poniatowski w 1795 roku.

W okresie jego panowania, wskutek ciągłych wojen, w kraju panował i pogłębiał się chaos monetarny, a tym samym postępował upadek gospodarczy. Próba wprowadzenia monety pełnowartościowej na podstawie ordynacji z 1650 roku nie powiodła się, ponieważ system ten nie dawał dochodów skarbowi państwa. Brak pieniędzy na pokrycie wydatków wojennych, a szczególnie zaległego żołdu, spowodował wydawanie stale zmieniających się ordynacji menniczych, wprowadzających coraz gorszy pieniądz do obiegu. Rozpoczęto również bicie monet miedzianych nie emitowanych od czasów Kazimierza Wielkiego. (Cyw. 101)

W drugiej połowie XVII w. malała wydajność gospodarki Rzeczpospolitej i zmniejszały się dochody z eksportu zboża. Uwikłanie w konflikty z Rosją i Turcją, powstanie Chmielnickiego oraz katastrofa w postaci potopu szwedzkiego - wszystko to przyczyniło się do załamania polskiej gospodarki. W wyniku tak licznych wojen toczonych w tym czasie, Rzeczpospolita stanęła na skraju bankructwa. Upadek finansów publicznych sprawił, że władcy zdecydowali się na psucie monety, które od setek lat polegało na zmniejszaniu zawartości kruszcu w monecie. Jednym z symboli kryzysu ekonomicznego Rzeczpospolitej w XVII w. stały się **monety podwartościowe**, których wartość nominalna znacznie przewyższała wartość zawartego w nich kruszcu:
- **Tymfy** miały nominalną wartość 30 groszy polskich, czyli jednego złotego obrachunkowego, ale srebro użyte do ich produkcji było warte tylko 12 groszy. Były bite od 1664 r. przez dzierżawcę mennic koronnych Andrzeja Tymfa - stąd ich popularna nazwa. Niską ich wartość miał usprawiedliwiać napis na awersie: "Cenę tej monety daje zbawienie ojczyzny, które więcej jest warte od metalu". Wprowadzenie tych monet pogłębiło chaos gospodarczy kraju, a mieszkańcy szybko znienawidzili te monety. (Cyw. 109)
- Szelągi miedziane (**boratynki**) miały wartość nominalną wynoszącą 1/3 grosza, jednak ich siła nabywcza była nawet o 70% niższa od ich wartości nominalnej. Nazwa monet pochodzi od nazwiska Tytusa Liwiusza Boratiniego, dzierżawcy mennic koronnych, który był projektodawcą bicia tych monet mających umożliwić rządowi pokrycie długów państwa.

Stałe obniżanie wartości monet zmusiło króla do ustalenia kursu przymusowego dla jednostek o wartości poniżej talara. Tymfy oraz inne niepełnowartościowe monety zgodnie z prawem Kopernika-Greshama wyparły z obiegu lepsze monety, o wyższej zawartości kruszcu, co wywołało znaczny wzrost cen. Pod koniec XVII stulecia przy poważniejszych transakcjach odwoływano się do wartości "dobrych" monet z wcześniejszych emisji, przeliczając na nie aktualne pieniądze. Monety Jana II Kazimierza noszą na sobie piętno nieszczęśliwych wojen i bankructwa finansów: wskazuje na to ich niski poziom artystyczny, ich oparcie o walutę miedzianą, ich mała wartość wewnętrzna, wreszcie ich kurs przymusowy (odejście od wartości kruszcowej).

Monety Jana II Kazimierza dzielimy na:
- Koronne (bydgoskie, krakowskie, lwowskie, poznańskie, ujazdowskie (k. Warszawy), wschowskie) 
- Opolsko-raciborskie (w roku 1666 po wykupieniu zastawu, Opole i Racibórz wróciły do Habsburgów)
- Litewskie (wileńskie, kowieńskie, brzeskie, ujazdowskie (k. Warszawy) i oliwskie (k. Gdańska))
- Miejskie gdańskie, toruńskie, elbląskie (w latach 1656-1660 bito monety Szwedzkie)
- Lenne kurlandzkie (mitawskie, pod rządami księcia Jakuba Kettlera)

W 1650 dukat kosztował 6 złp, czyli 180 groszy. Talar 3 złp. A więc dukat był wart 2 talary. Były to ceny tak wysokie, że sejmiki radziły jak spowodować potanienie dobrej monety. Komisja mennicza doszła do przekonania, że tylko nowa drobna moneta z bardzo dobrej próby srebra może spowodować redukcję ceny talara i dukata. W 1650 wydano ordynację menniczą, gdzie ustalono najlepszą jak dotąd monetę drobną. Talary, orty, szóstaki i trojaki ze srebra 14 łutowego, a dwugrosze i grosze ze srebra 7 łutowego. Jednak ze względu na ówczesną sytuację wewnętrzną (koszt produkcji przynoszący starty mennicy, brak kruszczu w Polsce, tauryzacja przez ludzi) i zewnętrzną (słabsza moneta u sąsiadów wypierająca Polską oraz fałszerstwa), nie dało się tego utrzymać. Monety takie bito tylko w Bydgoszczy i Wschowie. Reformę z 1650 roku unicestwił sejm w 1654 roku wprowadzając podwyższenie stopy menniczej, tak aby z przekutej grzywny czystego srebra był zysk dla mennicy 4 złp oraz postanowiono wydzierżawić mennice tym, którzy zaoferują najwięcej. (DMK. 88-90)

Wiecej:
- O "jefimkach" można przeczytać w WCN50 od str.120. Na temat mennicy lwowskiej w WCN50 str. 120 na dole. Dodatkowo ciekawe podsumowanie w katalogu SNMW XI Aukcji na str. 106
- W Katalogu Monet Polskich 1649-1696 Kamiński-Kurpiewski, na str. 9, oraz w Podręczniku numizmatyki polskiej M.Gumowskiego, na str. 103, oraz w WCN50 od str. 115.
- Kompletna charakterystyka (ze zdjęciami) boratynek w Varia numizmatyczne D. Marzęty, na str. 59.


<a id='m2'></a>
### Boratynki

<table class="center">
  <tr>
    <th>Nr kat.</th>
    <td>91</td>
  </tr>
  <tr>
    <th>Rok</th>
    <td>1660</td>
  </tr>
  <tr>
    <th>Lata emisji</th>
    <td>1659-1661, 1663-1665</td>
  </tr>
  <tr>
    <th>Nominał</th>
    <td>Szeląg koronny miedziany - Boratynka</td>
  </tr>
  <tr>
    <th>Mennica</th>
    <td>Ujazdów</td>
  </tr>
  <tr>
    <th>Materiał</th>
    <td>Cu</td>
  </tr>
  <tr>
    <th>Waga [g]</th>
    <td>1,14</td>
  </tr>
  <tr>
    <th>Średnica [mm]</th>
    <td>16</td>
  </tr>
  <tr>
    <th>Awers</th>
    <td><img src="images/0091 - 1660 - szelag koronny - Jan II Kazimierz - awers.jpg"/></td>
  </tr>
  <tr>
    <th>Opis awersu</th>
    <td>W perełkowym otoku średni portret króla w wieńcu. Napis przedzielony głową: • IOAN • CAS • REX (Jan Kazimierz król). Pod popiersiem napis T•L•B (inicjały Tytusa Liwiusza Boratiniego, dzierżawcy mennicy)</td>
  </tr>
  <tr>
    <th>Rewers</th>
    <td><img src="images/0091 - 1660 - szelag koronny - Jan II Kazimierz - rewers.jpg"/></td>
  </tr>
  <tr>
    <th>Opis rewersu</th>
    <td>Orzeł w koronie z herbem Wazów (Snopek) na piersi. Poniżej Ślepowron, herb Jana Kazimierza Krasińskiego, podskarbiego wielkiego koronnego 1658-1668, rozetka nad głową Orła (WMS. 113). W otoku napis: ✿ SOLID(VS) REGN(I) (h. Ślepowron) POLON(IAE) 1660 (szeląg Królestwa Polskiego)</td>
  </tr>
  <tr>
    <th>Literatura</th>
    <td>WMS. KU60.C.24.11.20c; Kop. 1546; Marz. 48</td>
  </tr>
  <tr>
    <th>Uwagi</th>
    <td>Pieniądz kredytowy przeznaczony głównie do spłaty wojska (zaległy żołd) walczącego ze Szwedami i Moskalami (WCN50. 125)</td>
  </tr>
</table>

<table class="center">
  <tr>
    <th>Nr kat.</th>
    <td>92</td>
  </tr>
  <tr>
    <th>Rok</th>
    <td>1661</td>
  </tr>
  <tr>
    <th>Lata emisji</th>
    <td>1660-1661</td>
  </tr>
  <tr>
    <th>Nominał</th>
    <td>Szeląg koronny miedziany - Boratynka</td>
  </tr>
  <tr>
    <th>Mennica</th>
    <td>Ujazdów</td>
  </tr>
  <tr>
    <th>Materiał</th>
    <td>Cu</td>
  </tr>
  <tr>
    <th>Waga [g]</th>
    <td>1,46</td>
  </tr>
  <tr>
    <th>Średnica [mm]</th>
    <td>15</td>
  </tr>
  <tr>
    <th>Awers</th>
    <td><img src="images/0092 - 1661 - szelag litewski - Jan II Kazimierz - awers.jpg"/></td>
  </tr>
  <tr>
    <th>Opis awersu</th>
    <td>W perełkowym otoku mały portret króla w wieńcu. Napis przedzielony głową: • IOAN • CAS • REX (Jan Kazimierz król). Pod popiersiem napis T•L•B (inicjały Tytusa Liwiusza Boratiniego, dzierżawcy mennicy)</td>
  </tr>
  <tr>
    <th>Rewers</th>
    <td><img src="images/0092 - 1661 - szelag litewski - Jan II Kazimierz - rewers.jpg"/></td>
  </tr>
  <tr>
    <th>Opis rewersu</th>
    <td>Pogoń litewska, nad nią mitra książęca, pod nią herb Korwin należący do Adama Macieja Sakowicza - wojewody smoleńskiego, administratora skarbu ziemskiego Wielkiego Księstwa Litewskiego 1659-1662. W otoku napis: SOLI • MAG • DVC • LIT • 1661</td>
  </tr>
  <tr>
    <th>Literatura</th>
    <td>WMS. LU.61.A.11a.11.2.1b; Kopicki 3590</td>
  </tr>
  <tr>
    <th>Uwagi</th>
    <td>Zamknięcie mennicy nastąpiło 2 czerwca z powodu wykonania postanowień kontraktu</td>
  </tr>
</table>

<table class="center">
  <tr>
    <th>Nr kat.</th>
    <td>141</td>
  </tr>
  <tr>
    <th>Rok</th>
    <td>1661</td>
  </tr>
  <tr>
    <th>Lata emisji</th>
    <td>1660-1661</td>
  </tr>
  <tr>
    <th>Nominał</th>
    <td>Szeląg koronny miedziany - Boratynka</td>
  </tr>
  <tr>
    <th>Mennica</th>
    <td>Ujazdów</td>
  </tr>
  <tr>
    <th>Materiał</th>
    <td>Cu</td>
  </tr>
  <tr>
    <th>Waga [g]</th>
    <td>1,11</td>
  </tr>
  <tr>
    <th>Średnica [mm]</th>
    <td>16</td>
  </tr>
  <tr>
    <th>Awers</th>
    <td><img src="images/0141 - 1661 - szelag litewski - Jan II Kazimierz - awers.jpg"/></td>
  </tr>
  <tr>
    <th>Opis awersu</th>
    <td>W perełkowym otoku mały portret króla w wieńcu. Napis przedzielony głową: • IOAN • CAS • REX (Jan Kazimierz król). Pod popiersiem napis T•L•B (inicjały Tytusa Liwiusza Boratiniego, dzierżawcy mennicy)</td>
  </tr>
  <tr>
    <th>Rewers</th>
    <td><img src="images/0141 - 1661 - szelag litewski - Jan II Kazimierz - rewers.jpg"/></td>
  </tr>
  <tr>
    <th>Opis rewersu</th>
    <td>Pogoń litewska, nad nią mitra książęca, pod nią herb Korwin należący do Adama Macieja Sakowicza - wojewody smoleńskiego, administratora skarbu ziemskiego Wielkiego Księstwa Litewskiego 1659-1662. W otoku napis: SOLI • MAG • DVC • LIT 1661</td>
  </tr>
  <tr>
    <th>Literatura</th>
    <td>nienotowany w WMS</td>
  </tr>
  <tr>
    <th>Uwagi</th>
    <td>Zamknięcie mennicy nastąpiło 2 czerwca z powodu wykonania postanowień kontraktu. Odmiana z małą głową króla i Pogonią z czaprakiem</td>
  </tr>
</table>

<table class="center">
  <tr>
    <th>Nr kat.</th>
    <td>122</td>
  </tr>
  <tr>
    <th>Rok</th>
    <td>1665</td>
  </tr>
  <tr>
    <th>Lata emisji</th>
    <td>1664-1666</td>
  </tr>
  <tr>
    <th>Nominał</th>
    <td>Szeląg koronny miedziany - Boratynka</td>
  </tr>
  <tr>
    <th>Mennica</th>
    <td>Wilno</td>
  </tr>
  <tr>
    <th>Materiał</th>
    <td>Cu</td>
  </tr>
  <tr>
    <th>Waga [g]</th>
    <td>1,33</td>
  </tr>
  <tr>
    <th>Średnica [mm]</th>
    <td>15</td>
  </tr>
  <tr>
    <th>Awers</th>
    <td><img src="images/0122 - 1665 - szelag litewski - Jan II Kazimierz - wilno - awers.jpg"/></td>
  </tr>
  <tr>
    <th>Opis awersu</th>
    <td>W perełkowym otoku średni portret króla w wieńcu. Napis przedzielony głową: • IOAN • CAS • REX (Jan Kazimierz król). Pod popiersiem napis T•L•B (inicjały Tytusa Liwiusza Boratiniego, dzierżawcy mennicy) - faktycznie mennicą zarządzał jednak Cyrus Bandonelli</td>
  </tr>
  <tr>
    <th>Rewers</th>
    <td><img src="images/0122 - 1665 - szelag litewski - Jan II Kazimierz - wilno - rewers.jpg"/></td>
  </tr>
  <tr>
    <th>Opis rewersu</th>
    <td>Pogoń litewska, nad nią mitra książęca, pod nią monogram wiązany ★ HKPL (Hieronim Kirszensztajn Podskarbi Litewski 1663-1676 - napis po polsku!). W otoku napis: SOLI • MAG • DVC • LIT 1665</td>
  </tr>
  <tr>
    <th>Literatura</th>
    <td>WMS. LW.65.A.21.27.1e</td>
  </tr>
  <tr>
    <th>Uwagi</th>
    <td></td>
  </tr>
</table>

<table class="center">
  <tr>
    <th>Nr kat.</th>
    <td>73</td>
  </tr>
  <tr>
    <th>Rok</th>
    <td>1666</td>
  </tr>
  <tr>
    <th>Lata emisji</th>
    <td>1664-1666</td>
  </tr>
  <tr>
    <th>Nominał</th>
    <td>Szeląg koronny miedziany - Boratynka</td>
  </tr>
  <tr>
    <th>Mennica</th>
    <td>Wilno</td>
  </tr>
  <tr>
    <th>Materiał</th>
    <td>Cu</td>
  </tr>
  <tr>
    <th>Waga [g]</th>
    <td>1</td>
  </tr>
  <tr>
    <th>Średnica [mm]</th>
    <td>15</td>
  </tr>
  <tr>
    <th>Awers</th>
    <td><img src="images/0073 - 1666 - szelag litewski - Jan II Kazimierz - wilno - awers.jpg"/></td>
  </tr>
  <tr>
    <th>Opis awersu</th>
    <td>W perełkowym otoku średni portret króla w wieńcu. Napis przedzielony głową: • IOAN • CAS • REX (Jan Kazimierz król). Pod popiersiem napis T•L•B (inicjały Tytusa Liwiusza Boratiniego, dzierżawcy mennicy) - faktycznie mennicą zarządzał jednak Cyrus Bandonelli</td>
  </tr>
  <tr>
    <th>Rewers</th>
    <td><img src="images/0073 - 1666 - szelag litewski - Jan II Kazimierz - wilno - rewers.jpg"/></td>
  </tr>
  <tr>
    <th>Opis rewersu</th>
    <td>Pogoń litewska z dużą tarczą, nad nią mitra książęca, pod nią monogram wiązany ★ HKPL ★ (Hieronim Kirszensztajn Podskarbi Litewski 1663-1676 - napis po polsku!). W otoku napis: SOLI • MAG • DVC • LIT 1666</td>
  </tr>
  <tr>
    <th>Literatura</th>
    <td>WMS. LW.66.A.21.11.3.1d.a</td>
  </tr>
  <tr>
    <th>Uwagi</th>
    <td>Mennicę zamknięto 30 grudnia 1666</td>
  </tr>
</table>

<table class="center">
  <tr>
    <th>Nr kat.</th>
    <td>121</td>
  </tr>
  <tr>
    <th>Rok</th>
    <td>1666</td>
  </tr>
  <tr>
    <th>Lata emisji</th>
    <td>1665-1667</td>
  </tr>
  <tr>
    <th>Nominał</th>
    <td>Szeląg koronny miedziany - Boratynka</td>
  </tr>
  <tr>
    <th>Mennica</th>
    <td>Kowno</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,3</td>
  </tr>
  <tr>
    <th>Średnica [mm]</th>
    <td>15</td>
  </tr>
  <tr>
    <th>Awers</th>
    <td><img src="images/0121 - 1666 - szelag litewski - Jan II Kazimierz - awers.jpg"/></td>
  </tr>
  <tr>
    <th>Opis awersu</th>
    <td>W perełkowym otoku średni portret króla w wieńcu. Napis przedzielony głową: IOAN CASI … (Jan Kazimierz król)</td>
  </tr>
  <tr>
    <th>Rewers</th>
    <td><img src="images/0121 - 1666 - szelag litewski - Jan II Kazimierz - rewers.jpg"/></td>
  </tr>
  <tr>
    <th>Opis rewersu</th>
    <td>Pogoń litewska, nad nią mitra książęca, pod nią herb własny Kryszpin w formie • głowy jelenia • (Hieronim Kirszensztajn Podskarbi Litewski 1663-1676). W otoku napis: SOLI [• MA]G D-VC • LIT • 1666</td>
  </tr>
  <tr>
    <th>Literatura</th>
    <td>WMS. LK66.A.21.12</td>
  </tr>
  <tr>
    <th>Uwagi</th>
    <td>Mennicę zamknięto 15 stycznia 1667 i wg dokumentów szelągi bito tam przez 2 tygodnie. Niestety nie znane są jakiekolwiek szelągi koweńskie z datą 1667</td>
  </tr>
</table>


<a id='m3'></a>
### Orty
W czasach Jana II Kazimierza orty były bite w dziewięciu mennicach: pięciu koronnych (Bydgoszcz, Wschowa, Poznań, Kraków, Lwów), litewskiej (Wilno) i trzech miejskich (Gdańsk, Toruń, Elbląg). Najbardziej obfitą produkcję menniczą rozwinięto w Krakowie i w Bydgoszczy. Z kolei pod względem ikonografii wyróżniały się mennice we Wschowie i we Lwowie. Pierwsza, ze względu na przedstawienie króla w antycznej zbroi i z wieńcem laurowym na głowie (zamiast korony), druga ze względu na prymitywizm rysunku kojarzącego się bardziej ze sztuką ludową niż z działalnością mennicy państwowej. Orty litewskie bito tylko w roku 1664. Spośród ortów miejskich najrzadsze i - co za tym idzie - najbardziej pożądane przez kolekcjonerów są orty elbląskie. Pierwsze emisje ortów Jana Kazimierza opierały się na ordynacji z roku 1650. Monety były bite ze srebra XIV próby, ważyły średnio 5,607 g i zawierały 4,906 g czystego kruszcu. W roku 1654 obniżono nieco standard orta. Próbę srebra ustalono wówczas na XI łutów, ciężar pojedynczego egzemplarza na 6,726, zaś zawartość czystego srebra miała wynosić  4,626 g. W roku 1656 nastąpiła kolejna zmiana – odpowiednio: próba srebra XI łutów, ciężar 6,308 g, zawartość czystego srebra 4,337 g. Nie była to ostatnia zmiana standardu orta. Od roku 1657 obowiązywały następujące wartości: próba XII łutów, waga – 5,312 g, czyste srebro – 3,984 g. Ostatnią zmianę przyniosła ordynacja z roku 1658 (najtrwalszy spośród odnoszących się do mennictwa aktów prawnych Jana Kazimierza). Przyjęła ona dla ortów próbę srebra X łutów, średni ciężar monety – 6,308 g i zawartość czystego kruszcu – 3,943 g.

<table class="center">
  <tr>
    <th>Nr kat.</th>
    <td>138</td>
  </tr>
  <tr>
    <th>Rok</th>
    <td>1650</td>
  </tr>
  <tr>
    <th>Lata emisji</th>
    <td>1650-1654</td>
  </tr>
  <tr>
    <th>Nominał</th>
    <td>Ort koronny - popiersie w wieńcu laurowym</td>
  </tr>
  <tr>
    <th>Mennica</th>
    <td>Wschowa</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>5,35</td>
  </tr>
  <tr>
    <th>Średnica [mm]</th>
    <td>25 x 26</td>
  </tr>
  <tr>
    <th>Awers</th>
    <td><img src="images/0138 - 1650 - ort koronny - Jan II Kazimierz - Wschowa - awers.jpg"/></td>
  </tr>
  <tr>
    <th>Opis awersu</th>
    <td>Popiersie Jana Kazimierza zwrócone w prawo w wieńcu laurowym na głowie i w zbroi antycznej z naramiennikiem z rzemiennymi paskami. Na ramieniu podłużna brosza spina fałdy płaszcza. Napierśnik zbroi z kilkoma nitami. Krawędź skrzydełka karbowana. Włosy przewiązane wstążką. W otoku skrócony napis: IOAN(NES) • CASIM(IRVS) • D(EI)G(RATIA) • REX • PO(LONIAE) : & • S(VECIAE) (Jan Kazimierz z Bożej łaski król Polski & Szwecji)</td>
  </tr>
  <tr>
    <th>Rewers</th>
    <td><img src="images/0138 - 1650 - ort koronny - Jan II Kazimierz - Wschowa - rewers.jpg"/></td>
  </tr>
  <tr>
    <th>Opis rewersu</th>
    <td>Korona u góry, pod nią pięciopolowa tarcza herbowa o prostych bokach. W części środkowej tarczy herb Wazów (Snopek). Na bocznych polach tarczy powtarzające się po przekątnej herby Polski i Litwy, po bokach tarczy cyfry 1-8 (18 groszy). W otoku napis skrócony: MONETA ARGE(NTEA) REGN(I) : PO(LONIAE) (srebrna moneta Królestwa Polskiego) i data emisji 1650, napis przedzielony herbem podskarbiego B. Leszczyńskiego (Wieniawa)</td>
  </tr>
  <tr>
    <th>Literatura</th>
    <td>Kop. 1695; Pączkowski 1307.Typ I.odmiana 1.1b.1.a.3; Koz. 171; Shatalin2021 5-6 WS50-I-20</td>
  </tr>
  <tr>
    <th>Uwagi</th>
    <td>Pierwszy rocznik ortów Jana Kazimierza bity wg nowej ordynacji menniczej ze srebra próby 14 łutów, gdzie 16 oznaczało czysty kruszec. <br /><br />Dodatkowe cechy stempla awersu: brak orderu Złotego Runa, naramiennik zbroi z 8 paskami - pteryges, legenda z CASIM - PO & S <br /><br />Za Jana Kazimierza orty bito w mennicy wschowskiej nieprzerwanie w latach 1650-55 (wg niektórych źródeł także w 1656). Są to bardzo interesujące i odbiegające pod względem ikonograficznym od innych ortów monety. Na awersie widzimy nietypowe popiersie króla w antycznej zbroi okrytej płaszczem z orderem Złotego Runa (lub bez), głowy monarchy nie zdobi – tak jak zwykle korona, ale wieniec laurowy - Jan Kazimierz wygląda niczym cesarz rzymski.</td>
  </tr>
</table>

<table class="center">
  <tr>
    <th>Nr kat.</th>
    <td>112</td>
  </tr>
  <tr>
    <th>Rok</th>
    <td>1659</td>
  </tr>
  <tr>
    <th>Lata emisji</th>
    <td>1651-1668</td>
  </tr>
  <tr>
    <th>Nominał</th>
    <td>Ort koronny - popiersie w koronie</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>6,30</td>
  </tr>
  <tr>
    <th>Średnica [mm]</th>
    <td>30</td>
  </tr>
  <tr>
    <th>Awers</th>
    <td><img src="images/0112 - 1659 - ort koronny - Jan II Kazimierz - Krakow - awers.jpg"/></td>
  </tr>
  <tr>
    <th>Opis awersu</th>
    <td>Popiersie Jana Kazimierza zwrócone w prawo w koronie na głowie. W otoku skrócony napis: IO(ANNES) • CASIM(IRVS) • D(EI) • G(RATIA) • REX • POL(ONIAE) • ET • SVE(CIAE) (Jan Kazimierz z Bożej łaski król Polski & Szwecji)</td>
  </tr>
  <tr>
    <th>Rewers</th>
    <td><img src="images/0112 - 1659 - ort koronny - Jan II Kazimierz - Krakow - rewers.jpg"/></td>
  </tr>
  <tr>
    <th>Opis rewersu</th>
    <td>Korona u góry, pod nią pięciopolowa tarcza herbowa o łukowatych bokach. W części środkowej tarczy herb Wazów (Snopek). Na bocznych polach tarczy powtarzające się po przekątnej herby Polski i Litwy, po bokach tarczy cyfry 1-8 (18 groszy). W otoku napis skrócony: MON(ETA) • ARGEN(TEA) • • REG(NI) • POL(ONIAE) (srebrna moneta Królestwa Polskiego) • 1659, napis przedzielony herbem podskarbiego B. Leszczyńskiego (Wieniawa) pod którym inicjały T•L•B (inicjały Tytusa Liwiusza Boratiniego, dzierżawcy mennicy)</td>
  </tr>
  <tr>
    <th>Literatura</th>
    <td>Kop. 1767 awers, 1766 rewers; Shatalin2021 1-5 KR59-IV-5</td>
  </tr>
  <tr>
    <th>Uwagi</th>
    <td></td>
  </tr>
</table>


<a id='m4'></a>
### Tymfy

<table class="center">
  <tr>
    <th>Nr kat.</th>
    <td>49</td>
  </tr>
  <tr>
    <th>Rok</th>
    <td>1663</td>
  </tr>
  <tr>
    <th>Lata emisji</th>
    <td>1663-1666</td>
  </tr>
  <tr>
    <th>Nominał</th>
    <td>Tymf koronny</td>
  </tr>
  <tr>
    <th>Mennica</th>
    <td>Kraków lub Bydgoszcz</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>6,28</td>
  </tr>
  <tr>
    <th>Średnica [mm]</th>
    <td>30</td>
  </tr>
  <tr>
    <th>Awers</th>
    <td><img src="images/0049 - 1663 - tymf - Jan II Kazimierz - awers.jpg"/></td>
  </tr>
  <tr>
    <th>Opis awersu</th>
    <td>Korona, a pod nią monogram królewski ICR (Joannes Casimirus Rex). W otoku zewnętrznym legenda: DAT : PRETIVM : SERVATA : SALVS, w wewnętrznym otoku dokończenie: POTIORQ3(ue) : METALLO EST • (Wyższą nad cenę metalu wartością jest ocalenie (ojczyzny) lub Wartość daje ocalenie ojczyzny cenniejsze od kruszcu)</td>
  </tr>
  <tr>
    <th>Rewers</th>
    <td><img src="images/0049 - 1663 - tymf - Jan II Kazimierz - rewers.jpg"/></td>
  </tr>
  <tr>
    <th>Opis rewersu</th>
    <td>Ukoronowana tarcza z herbami Polski i Litwy w górnej połowie. W polu centralnym tarcza z herbem Wazów (Snopek), a poniżej napis w dwóch wierszach: XXX GRO(ssi) | • POL(onicalis) •. Po bokach tarczy inicjały Andrzeja Tymfa - dzierżawcy mennic. Dzierżawił on w latach 1661-1667, wspólnie z bratem - Tomaszem - mennicę krakowską i bydgoską oraz przejściowo, w roku 1663 mennicę lwowską. W otoku zewnętrznym legenda: [MONETA NOVA] : ARG(ENTE) : REG(NI) • POL(ONIAE) • 1663</td>
  </tr>
  <tr>
    <th>Literatura</th>
    <td>Kopicki 1780, WCN50 127</td>
  </tr>
  <tr>
    <th>Uwagi</th>
    <td>Moneta kredytowa o wartości nominalnej 30 gorszy (kurs przymusowy), a realnie 12 groszy. W Prusach przeliczano je na 18 groszy. Zawartość kruszcu to 50% Cu i 50% Ag. Nazwę wzięła od projektodawcy Andrzeja Tymfa (potrzebowano środki na opłacanie wydatków wojennych ze Szwecją). Znienawidzona przez ludność (podobnie jak nic nie warte boratynki). Królewski monogram na awersie ICR (Ioannes Casimirus Rex) odczytywano jako Initium Calamitatis Regni (początek klęsk królestwa). Wkrótce na rynku pieniężnym ustaliła się cena tych złotówek w wysokości zbliżonej do ortów (18 groszy), dlatego określenia "tymf" o "ort" będą później wymienne.</td>
  </tr>
</table>

<table class="center">
  <tr>
    <th>Nr kat.</th>
    <td>140</td>
  </tr>
  <tr>
    <th>Rok</th>
    <td>1663</td>
  </tr>
  <tr>
    <th>Lata emisji</th>
    <td>1663-1666</td>
  </tr>
  <tr>
    <th>Nominał</th>
    <td>Tymf koronny</td>
  </tr>
  <tr>
    <th>Mennica</th>
    <td>Kraków lub Bydgoszcz</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>6,51</td>
  </tr>
  <tr>
    <th>Średnica [mm]</th>
    <td>30</td>
  </tr>
  <tr>
    <th>Awers</th>
    <td><img src="images/0140 - 1663 - tymf - Jan II Kazimierz - awers.jpg"/></td>
  </tr>
  <tr>
    <th>Opis awersu</th>
    <td>Korona, a pod nią monogram królewski ICR (Joannes Casimirus Rex). W otoku zewnętrznym legenda: DAT : PRETIVM : SERVATA : SALVS, w wewnętrznym otoku dokończenie: POTIORQ3(ue) : METALLO EST • (Wyższą nad cenę metalu wartością jest ocalenie (ojczyzny) lub Wartość daje ocalenie ojczyzny cenniejsze od kruszcu)</td>
  </tr>
  <tr>
    <th>Rewers</th>
    <td><img src="images/0140 - 1663 - tymf - Jan II Kazimierz - rewers.jpg"/></td>
  </tr>
  <tr>
    <th>Opis rewersu</th>
    <td>Ukoronowana tarcza z herbami Polski i Litwy w górnej połowie. W polu centralnym tarcza z herbem Wazów (Snopek), a poniżej napis w dwóch wierszach: XXX GRO(ssi) | • POL(onicalis) •. Po bokach tarczy inicjały Andrzeja Tymfa - dzierżawcy mennic. Dzierżawił on w latach 1661-1667, wspólnie z bratem - Tomaszem - mennicę krakowską i bydgoską oraz przejściowo, w roku 1663 mennicę lwowską. W otoku zewnętrznym legenda: MONET(A) : NOV(A) : ARG(ENTE) : REG(NI) • POL(ONIAE) • 1663</td>
  </tr>
  <tr>
    <th>Literatura</th>
    <td>Kopicki 1780, WCN50 127</td>
  </tr>
  <tr>
    <th>Uwagi</th>
    <td>Moneta kredytowa o wartości nominalnej 30 gorszy (kurs przymusowy), a realnie 12 groszy. W Prusach przeliczano je na 18 groszy. Zawartość kruszcu to 50% Cu i 50% Ag. Nazwę wzięła od projektodawcy Andrzeja Tymfa (potrzebowano środki na opłacanie wydatków wojennych ze Szwecją). Znienawidzona przez ludność (podobnie jak nic nie warte boratynki). Królewski monogram na awersie ICR (Ioannes Casimirus Rex) odczytywano jako Initium Calamitatis Regni (początek klęsk królestwa). Wkrótce na rynku pieniężnym ustaliła się cena tych złotówek w wysokości zbliżonej do ortów (18 groszy), dlatego określenia "tymf" o "ort" będą później wymienne.</td>
  </tr>
</table>


[Powrót](../)