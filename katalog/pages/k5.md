[Powrót](../)


## Monety Władysława II Jagiełły (1386-1434, koronowany w 1386)

### Sekcje
- [Wstęp](#m1)
- [Monety](#m2)


<a id='m1'></a>
### Wstęp

Władysław II Jagiełło (ur. ok. 1362 lub ok. 1352, zm. 1 czerwca 1434 w Gródku) - wielki książę litewski w latach 1377-1381 i 1382-1401, od 1386 mąż Jadwigi Andegaweńskiej i iure uxoris król Polski, najwyższy książę litewski 1401–1434. Syn Olgierda i jego drugiej żony Julianny, córki księcia twerskiego Aleksandra, wnuk Giedymina. Założyciel dynastii Jagiellonów.

Był najdłużej panującym polskim monarchą (48 lat). Objął tron wielkoksiążęcy w Wilnie po śmierci ojca w 1377. Początkowo wspierany przez swego stryja Kiejstuta, później popadł z nim w konflikt i pozbawił wszelkiej władzy. W 1385 zawarł z Koroną Królestwa Polskiego unię w Krewie, zobowiązując się do przyjęcia chrztu i chrystianizacji Litwy oraz poślubienia królowej polskiej Jadwigi w zamian za tron polski, który objął rok później. W 1401 oddał władzę na Litwie swojemu stryjecznemu bratu, księciu Witoldowi, zachowując tytuł najwyższego księcia Litwy (supremus dux Lituaniae).

Prowadził wielką wojnę z zakonem krzyżackim (1409–1411) i dowodził zwycięskimi wojskami polsko-litewskimi w bitwie pod Grunwaldem (1410). Pokojami toruńskim i melneńskim uregulował stosunki Polski i Litwy z Krzyżakami. Nie przyjął zaproponowanego mu przez husytów tronu czeskiego. Za cenę licznych przywilejów szlacheckich wywalczył sukcesję tronu polskiego dla syna Władysława (Warneńczyka).

Doprowadził do konsolidacji polskiego mennictwa. Za jego czasów bito monety w Krakowie, Lwowie, Poznaniu i Wschowie, a podstawowymi nominałami były denary i półgrosze. Wprowadzone przez niego wzory denarów i półgroszy nie były zmieniane przez kolejnych władców przez kolejne 100 lat, a jedynie uzupełniano je o nowe imiona. Powstały w wyniku przeprowadzonych za czasów Jagiełły reform system monetarny, oparty na proporcji: 1 grosz = 2 półgrosze = 6 (małych) kwartników (ternar, trzeciak) = 18 denarów, przetrwał z kolei ponad 300 lat - do czasów ostatniego króla Polski, Stanisława Augusta Poniatowskiego (1764-1795). (MNK Hutten)

W pierwszych latach panowania Władysława Jagiełły denary były jedynym krajowym rodzajem monety obiegowej. Wartość ich ulegała ciągłej obniżce zawierały bowiem niewielką ilość srebra. W 1393 roku wprowadzono reformę. W miejsce kazimierzowskiego kwartnika zaczęto przyjmować nową monetę zwaną półgroszem, natomiast monety stanowiące ćwierć grosza, a nie skojca (jak za Kazimierza Wielkiego), zaczęto nazywać kwartnikami albo małymi kwartnikami. Nie przyniosło to większego skutku, gdyż aktywność w dziedzinie emisji pieniądza była obliczona na zysk skarbu królewskiego (aby zysk był większy, bito pieniądze coraz gorsze, co z kolei naruszało interesy ogółu ludności).

W 1398 roku grosz obrachunkowy został powiększony z 16 do 18 denarów, czyli grzywna była równa 864 denarom. Grosz obrachunkowy = 18 denarów, półgrosz = 9 denarów, a mały kwartnik = 3 denary, czyli ternar lub trzeciak. Kwartnik (już postrzegany jako półgrosz, a nie czwarta część skojca jak za Kazimierza Wielkiego) uległ znacznej dewaluacji, początkowo był półgroszem, od 1396 ćwierćgroszem, a od 1398 już tylko 1/6 grosza (= 3 denary). Po tych zmianach określenie "kwartnik mały" przestało mieć sens i zaczęto używać określenia ternar (trzeciak = ternarius). (PG. 276, WCN65. 56)

Wybijanie w dużych ilościach niepełnowartościowych denarów oraz lepszych jakościowo półgroszy pozwoliło już od początku XV w. ujednolicić monetarnie Małopolskę i Wielkopolskę - pierwszy raz od czasów rozbioru dzielnicowego. Urzeczywistniła się więc wizja Kazimierza Wielkiego, o jednym królu i jednej monecie w państwie. Pozostał oczywiście problem ujednolicenia z nowymi prowincjami: Rusią Czerwoną, Prusami, na Mazowszu i na Litwie. Ustaliła się też struktura polskiego systemu monetarnego, gdzie rolę monety grubej pełnił półgrosz, a drobnej denar. Dodatkowo wykorzystywano grosze praskie jako jednostkę nadrzędną i punkt odniesienia wartości monet krajowych (chociaż w coraz mniejszym stopniu, bo grosze pogarszały się jakościowo pod koniec XIV w. i w trakcie wojen husyckich). 

Za Władysława Jagiełły, jak pisze Ryszard Kiersnowski, nastąpiło "rzeczywiste umasowienie polskiej produkcji menniczej, dostarczającej co roku milionowych emisji monet lepszych lub gorszych, ale niezbędnych dla gospodarki całego kraju". System monetarny stworzony przez tego władcę, dzielący monety ogólnie na jednostki grube (półgrosze) i drobne (denary), przetrwał aż do początku XVI stulecia (do czasow Zygmunta Starego). (WCN65. 57)

Więcej w GumP. 40, Cyw. 48 oraz PG. 266.


<a id='m2'></a>
### Monety

<table class="center">
  <tr>
    <th>Nr kat.</th>
    <td>9</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1394-1398</td>
  </tr>
  <tr>
    <th>Nominał</th>
    <td>Półgrosz (kwartnik duży, półek)</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,45</td>
  </tr>
  <tr>
    <th>Średnica [mm]</th>
    <td>21</td>
  </tr>
  <tr>
    <th>Awers</th>
    <td><img src="images/0009 - 1386-1434 - polgrosz - Wladyslaw II Jagiello - awers.jpg"/></td>
  </tr>
  <tr>
    <th>Opis awersu</th>
    <td>W perłowym obwodzie rozszerzana i otwarta korona o prostej podstawie bez znaku pod koroną charakteryzującą mincmistrza (różne znaki charakteryzują róznych mincmistrzów i lata wybicia, Str., cz. III, str. 56). W otoku: ✠ MONE, czasem MONE[TA] ♣ VL[ADISLAI]</td>
  </tr>
  <tr>
    <th>Rewers</th>
    <td><img src="images/0009 - 1386-1434 - polgrosz - Wladyslaw II Jagiello - rewers.jpg"/></td>
  </tr>
  <tr>
    <th>Opis rewersu</th>
    <td>W perłowym obwodzie Orzeł w koronie, w otoku zewnętrznym legenda: ✠ REGI[S * POLON]IE, między wyrazami z jednej i drugiej strony niekiedy gwiazda, albo listek koniczyny</td>
  </tr>
  <tr>
    <th>Literatura</th>
    <td>Str. 58; Kop. 359; GumP. 518; DMK. 42</td>
  </tr>
  <tr>
    <th>Uwagi</th>
    <td>Półgrosz bez daty - typ XIV bez znaków, zwany kwartnikiem szerokim lub półkiem (kwartnik duży), najgrubsza moneta srebrna produkowana w mennicach koronnych (2 kwartniki duże = 1 szeroki grosz praski). <br /><br />Oznaczane były sygnaturami literowymi, pod którymi kryją się imiona mincmistrzów. Ustalony wzór półgrosza z wyobrażeniem korony i Orła jagiellońskiego obowiązywał dla tego nominału aż do początków XVI wieku.</td>
  </tr>
</table>

<table class="center">
  <tr>
    <th>Nr kat.</th>
    <td>113</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1394-1398</td>
  </tr>
  <tr>
    <th>Nominał</th>
    <td>Kwartnik ruski (mały grosz, groszyk ruski)</td>
  </tr>
  <tr>
    <th>Mennica</th>
    <td>Lwów</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>0,86</td>
  </tr>
  <tr>
    <th>Średnica [mm]</th>
    <td>19</td>
  </tr>
  <tr>
    <th>Awers</th>
    <td><img src="images/0113 - 1394-1398 - groszyk (kwartnik) ruski - Wladyslaw II Jagiello - lwow - awers.jpg"/></td>
  </tr>
  <tr>
    <th>Opis awersu</th>
    <td>W otoku perełkowym Orzeł jagielloński z głową w prawo. W otoku zewnętrznym legenda: ✠ WLADISLAVS RE ♣ Odmiana z dużym orłem z dwoma punktami przy szyi.</td>
  </tr>
  <tr>
    <th>Rewers</th>
    <td><img src="images/0113 - 1394-1398 - groszyk (kwartnik) ruski - Wladyslaw II Jagiello - lwow - rewers.jpg"/></td>
  </tr>
  <tr>
    <th>Opis rewersu</th>
    <td>W polu kroczący lew ruski w lewo. W otoku zewnętrznym legenda: ✠ MONETA RVSSIE ♣ (litery SS ułożone poziomo). Wariant z krzyżem na ogonie Lwa.</td>
  </tr>
  <tr>
    <th>Literatura</th>
    <td>Kop. 3065 (R4); Frynas P.16.8, , Kрижанивский 93 (R6)</td>
  </tr>
  <tr>
    <th>Uwagi</th>
    <td>Bity wg stopy krakowskiej <br /><br />Powinien się nazywać groszykiem, bo na rusi nie znano skojca, a więc kwartnikiem tej monety raczej nie nazywano.</td>
  </tr>
</table>


[Powrót](../)