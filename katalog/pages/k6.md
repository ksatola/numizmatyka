[Powrót](../)


## Władysław III Warneńczyk (1434-1444, koronowany w 1434)

### Sekcje
- [Wstęp](#m1)
- [Monety](#m2)


<a id='m1'></a>
### Wstęp

Władysław III Warneńczyk (ur. 31 października 1424 w Krakowie, zm. 10 listopada 1444 pod Warną) – król Polski od 1434, król Węgier jako Władysław I (I. Ulászló) od 1440, starszy syn Władysława Jagiełły i Zofii Holszańskiej. Na tronie Litwy Władysław nie zasiadł, choć formalnie tytułował się najwyższym księciem litewskim.

Wybijał jedynie małowartościowe denary i to tylko do 1440 roku, gdy został królem Węgier. Potem mennica w Krakowie przestała wybijać monety aż do 1456 roku (do czasów Kazimierza II Jagiellończyka). Król, uwikłany w walkę o tron czeski, a następnie węgierski, by opłacić sojuszników, zastawiał swoje dobra i pożyczał pieniądze, co podkopywało podstawy finansowe monarchii. Mała zawartość srebra i rozmiary emisji oficjalnych monety zachęciły licznych fałszerzy, także spoza Polski, do rozpoczęcia własnej produkcji. Efektem masowej skali tego procederu była konieczność zamknięcia mennicy krakowskiej. Denary Warneńczyka są najczęściej znajdowanymi monetami średniowiecza, szacuje się, iż w latach 1434-1435 wybito ich ok. 53 milionów. Dla porównania, emisja monet w mennicy krakowskiej w roku 1391 wynosiła zaledwie ok. pół miliona denarów.

Władcy przez wieki walczyli z fałszowaniem monet. Na fałszerza skazanego za to przestepstwo czekały wymyślne tortury lub śmierć. Bezkarni byli natomiast rządzący, którzy fałszując pieniądze, prowadzili wojny ekonomiczne z innymi państwami. W czasach nowożytnych pojawili się fałszerze starych, kolekcjonerskich monet, które wytwarzali z właściwych szlachetnych kruszców. Sprzedając je kolekcjonerom, zarabiali na ich rzekomej wartości historycznej.

Wytwarzanie fałszywych monet oraz ich używanie było uważane w średniowieczu - obok morderstwa, gwałtu i podpalenia - za jedno z najcięższych przestępstw. Do najłagodniejszych kar należało obcięcie ręki, ale posuwano sie również do gotowania fałszerza w kotle czy też wlewania mu do gardła płynnego metalu powstałego z roztopionych fałszywych monet. Kara śmierci za fałszowanie monet utzymała się w Europie aż do XVIII wieku.

Więcej w GumP. 41.


<a id='m2'></a>
### Monety

<table class="center">
  <tr>
    <th>Nr kat.</th>
    <td>10</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1434-1440</td>
  </tr>
  <tr>
    <th>Nominał</th>
    <td>Denar koronny</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>0,51</td>
  </tr>
  <tr>
    <th>Średnica [mm]</th>
    <td>12</td>
  </tr>
  <tr>
    <th>Awers</th>
    <td><img src="images/0010 - 1434-1444 - denar - Wladyslaw III Warnenczyk - awers.jpg"/></td>
  </tr>
  <tr>
    <th>Opis awersu</th>
    <td>W obwódce perełkowej Orzeł jagielloński (skośne pióra skrzydeł) w koronie, końcówki piór wygięte w dół</td>
  </tr>
  <tr>
    <th>Rewers</th>
    <td><img src="images/0010 - 1434-1444 - denar - Wladyslaw III Warnenczyk - rewers.jpg"/></td>
  </tr>
  <tr>
    <th>Opis rewersu</th>
    <td>W obwódce perełkowej korona o podstawie lekko wygiętej ku górze, której górne i dolne płaty (fleurony) są połączone. Pola korony puste. Korona zakończona rozszerzającym się szpicem. Moneta nieco kanciasta (zapożyczono do jej bicia technikę ze wschodu, gdzie krążki robiono z rozpłaszczonego drutu).</td>
  </tr>
  <tr>
    <th>Literatura</th>
    <td>Kop. 377</td>
  </tr>
  <tr>
    <th>Uwagi</th>
    <td>Dolne i górne płaty korony na rewersie połączone - cecha wyróżniająca monety Władysława Warneńczyka</td>
  </tr>
</table>


[Powrót](../)